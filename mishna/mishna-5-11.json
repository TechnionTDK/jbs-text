{"subjects":[{"uri":"jbr:mishna-bartanura-5-11-1-1","jbo:text":"ר\"ע מברטנורה חַטַּאת הָעוֹף נַעֲשֵׂית לְמַטָּה. מִחוּט הַסִּקְרָא {א}. דִּכְתִיב (וַיִּקְרָא ה) וְהִזָּה מִדַּם הַחַטָּאת עַל קִיר הַמִּזְבֵּחַ וְהַנִּשְׁאָר בַּדָּם יִמָּצֶה אֶל יְסוֹד הַמִּזְבֵּחַ, קִיר שֶׁהַשְּׁיָרִים שֶׁלּוֹ מִתְמַצִּין לַיְסוֹד, וְזֶהוּ קִיר הַתַּחְתּוֹן לְמַטָּה מִחוּט הַסִּקְרָא. דְּאִי קִיר הָעֶלְיוֹן דְּהַיְנוּ מִן הַחוּט וּלְמַעְלָה, פְּעָמִים שֶׁהוּא מִתְמַצֶּה לַסּוֹבֵב, כְּגוֹן שֶׁעוֹשֵׂהוּ לְמַעְלָה מִן הַסּוֹבֵב, שֶׁהַחוּט לְמַטָּה מִן הַסּוֹבֵב אַמָּה: וְחַטַּאת בְּהֵמָה לְמַעְלָה. דִּכְתִיב קַרְנוֹת, בְּגוּפָהּ שֶׁל קֶרֶן: עוֹלַת הָעוֹף לְמַעְלָה. דִּכְתִיב (שָׁם א) וּמָלַק וְהִקְטִיר וְנִמְצָה דָמוֹ, מַה הַקְטָרָה בְּרֹאשׁוֹ שֶׁל מִזְבֵּחַ, אַף מְלִיקָה וּמִצּוּי בְּרֹאשׁוֹ שֶׁל מִזְבֵּחַ: וְשֶׁל בְּהֵמָה לְמַטָּה. דִּכְתִיב בָּהּ יְסוֹד: וְאִם שִׁנָּה בָּזֶה וּבָזֶה פָּסוּל. הַאי דְּפָסוּל אִם עָשָׂה מַעֲשֵׂה חַטַּאת הָעוֹף לְמַעְלָה, דַּוְקָא בַהַזָּאָה {ב}. אֲבָל הַמְּלִיקָה שֶׁל חַטָּאת, אַף לְמַעְלָה כְּשֵׁרָה, דִּמְלִיקָה בְּכָל מָקוֹם בַּמִּזְבֵּחַ כְּשֵׁרָה. וְעוֹלַת הָעוֹף לֵית בָּהּ הַזָּאָה כִּי אִם מִצּוּי, וְאִם עֲשָׂאָהּ לְמַטָּה, פְּסוּלָה: סֵדֶר קִנִּין שֶׁל חוֹבָה אֶחָד חַטָּאת וְאֶחָד עוֹלָה. כְּגוֹן זָב וְזָבָה וְיוֹלֶדֶת, וְטֻמְאַת מִקְדָּשׁ וְקָדָשָׁיו, וּשְׁמִיעַת קוֹל אָלָה, וּבִטּוּי שְׂפָתַיִם, דְּכֻלָּן מְבִיאִין קֵן בְּדַלּוּת, אֶלָּא שֶׁזָּב וְזָבָה מְבִיאִין קֵן בֵּין בְּדַלּוּת בֵּין בַּעֲשִׁירוּת. וְאַף עַל גַּב דְּאִיכָּא קִנִּין שֶׁל גֵּר דְּהֵן חוֹבָה וּשְׁנֵיהֶן עוֹלוֹת, לֹא חַיֵשׁ תַּנָּא עֲלַיְהוּ, מִשּׁוּם דְּלֹא שְׁכִיחֵי כֻּלֵּי הַאי {ה}: בִּנְדָרִים וּנְדָבוֹת כֻּלָּן עוֹלוֹת. לְפִי שֶׁאֵין בָּאִין בְּנֶדֶר וּנְדָבָה אֶלָּא עוֹלוֹת וּשְׁלָמִים בִּלְבַד, וְאֵין עוֹפוֹת בָּאִים שְׁלָמִים, הִלְכָּךְ נְדָרִים וּנְדָבוֹת שֶׁבְּעוֹפוֹת כֻּלָּן עוֹלוֹת","rdfs:label":"ר\"ע מברטנורה קנים א א","jbo:name":"ר\"ע מברטנורה","jbo:seder":"jbr:mishna-5","jbo:masechet":"jbr:mishna-5-11","jbo:perek":"jbr:mishna-5-11-1","jbo:mishna":"jbr:mishna-5-11-1-1"},{"uri":"jbr:mishna-yomtov-5-11-1-1","jbo:text":"עיקר תוי\"ט {א} שֶׁאֵין בַּמִּזְבֵּחַ כִּי אִם שְׁנֵי מְקוֹמוֹת. תּוֹסָפוֹת: {ב} וּבְמִצּוּי פְּלוּגְתָּא בִּמְעִילָה דַּף ח'. דְּאִיכָּא לְמַאן דְּאָמַר דְּלֹא מְעַכֵּב. מְפָרֵשׁ: {ג} קִנִּים. קֵן קָרוּי שְׁתֵּי תוֹרִים אוֹ שְׁנֵי בְנֵי יוֹנָה. פְּרִידָה קְרוּיָה יוֹנָה אַחַת אוֹ תּוֹר אֶחָד. מְפָרֵשׁ: {ד} קִנִּים. הַקּוֹ\"ף בְּחִירִי\"ק, כְּמוֹ חֵץ חִצִּים. וְקַן צִפּוֹר שֶׁבְּפַתַּ\"ח, מִפְּנֵי הַסְּמִיכוּת: {ה} הָרַמְבַּ\"ם. וְגַם כֵּן שֶׁאֵינוֹ מְפֹרָשׁ בַּתּוֹרָה. וְכָתַב עוֹד הָרַמְבַּ\"ם, וּמַה שֶּׁאָמַרְנוּ שֶׁהַחוֹבָה אֶחָד עוֹלָה וְאֶחָד חַטָּאת הֲרֵי הוּא כְּפִי עִקַּר הַחִיּוּב הָרִאשׁוֹן. וְאִם כְּבָר הִקְרִיב מִקְצָת קָרְבְּנוֹתָיו עַד שֶׁיִּהְיֶה הָאִישׁ הַזֶּה דֶּרֶךְ מָשָׁל יֵשׁ עָלָיו עֶשְׂרִים עוֹלוֹת וְעֶשֶׂר חַטָּאוֹת כֻּלָּן חוֹבָה, אוֹ בְהֶפֶךְ, וּלְפִיכָךְ אָמַר בְּמַסֶּכֶת זוֹ מִנְיַן חַטָּאוֹת שֶׁבַּחוֹבָה וּמִנְיַן עוֹלוֹת שֶׁבַּחוֹבָה, וְלֹא אָמַר חֲצִי הַחוֹבָה","rdfs:label":"עיקר תוי\"ט קנים א א","jbo:name":"עיקר תוי\"ט","jbo:seder":"jbr:mishna-5","jbo:masechet":"jbr:mishna-5-11","jbo:perek":"jbr:mishna-5-11-1","jbo:mishna":"jbr:mishna-5-11-1-1"},{"uri":"jbr:mishna-bartanura-5-11-1-2","jbo:text":"ר\"ע מברטנורה אֲפִלּוּ אֶחָד בְּרִבּוֹא יָמוּתוּ כֻלָּן. וְלֹא בָטְלֵי בְרֻבָּא, דְּבַעֲלֵי חַיִּים חֲשִׁיבֵי וְלֹא בָטְלֵי: חַטָּאת שֶׁנִּתְעָרְבָה בְחוֹבָה. בֶּן יוֹנָה אוֹ תוֹר שֶׁל חַטָּאת שֶׁנִּתְעָרְבָה בִּשְׁנֵי קִנִּין שֶׁל חוֹבָה, דְּהַיְנוּ קִנִּין סְתָמָא שֶׁל יוֹלֶדֶת אוֹ שֶׁל זָבָה, שֶׁכָּל קֵן מֵהֶן הוּא אֶחָד עוֹלָה וְאֶחָד חַטָּאת, וְנִמְצָא עַתָּה חָמֵשׁ פְּרִידוֹת מְעֹרָבוֹת יַחַד: אֵין כָּשֵׁר אֶלָּא מִנְיַן חַטָּאוֹת שֶׁבַּחוֹבָה. וְאֵינוֹ יָכוֹל לְהָבִיא מֵאֵלּוּ הֶחָמֵשׁ פְּרִידוֹת רַק שְׁתֵּי חַטָּאוֹת בִּלְבַד, שֶׁזֶּהוּ מִנְיָן הַכָּשֵׁר בִּשְׁנֵי קִנִּין שֶׁל חוֹבָה. דְּאִי עֲבִיד שָׁלֹשׁ חַטָּאוֹת, שֶׁמָּא מִן הַשְּׁנֵי קִנִּין עֲבִיד לְהוּ וְלֹא מִן הַמְּעֹרָבוֹת בָּהֶן, וּמִשְּׁנֵי קִנִּין אֵין יְכוֹלִים לַעֲשׂוֹת רַק שְׁתֵּי חַטָּאוֹת. וְלֹא מָצֵי עֲבִיד אֲפִלּוּ עוֹלָה אַחַת, דְּשֶׁמָּא יִקַּח הַחַטָּאת הַמְּעֹרֶבֶת: וְכֵן עוֹלָה. בֶּן יוֹנָה אוֹ תוֹר שֶׁהֻפְרַשׁ לְשֵׁם עוֹלָה: שֶׁנִּתְעָרְבָה בְחוֹבָה. בִּשְׁנֵי קִנִּין סְתָמָא: אֵין כָּשֵׁר אֶלָּא מִנְיַן עוֹלוֹת שֶׁבַּחוֹבָה. כִּדְפָרֵישְׁנָא לְעֵיל גַּבֵּי חַטָּאת: בֵּין שֶׁהַחוֹבָה מְרֻבָּה וְהַנְּדָבָה מֻעֶטֶת. כְּגוֹן שֶׁקֵּן אֶחָד מְפֹרָשׁ שֶׁהֵן עוֹלוֹת, נִתְעָרֵב עִם כַּמָּה קִנִּין סְתָמָא שֶׁל יוֹלֶדֶת אוֹ שֶׁל זָבָה שֶׁכָּל קֵן מֵהֶן אֶחָד חַטָּאת וְאֶחָד עוֹלָה: בֵּין וְכוּ'. כְּגוֹן קֵן אֶחָד סְתוּמָה, שֶׁנִּתְעָרֵב בְּכַמָּה קִנִּין שֶׁל עוֹלוֹת. וְקָרִינַן לְעוֹלוֹת מְפֹרָשׁוֹת נְדָבָה, מִשּׁוּם דִּנְדָרִים וּנְדָבוֹת כֻּלָּן עוֹלוֹת כְּדִתְנַן בְּרֵישׁ פִּרְקִין {ז}","rdfs:label":"ר\"ע מברטנורה קנים א ב","jbo:name":"ר\"ע מברטנורה","jbo:seder":"jbr:mishna-5","jbo:masechet":"jbr:mishna-5-11","jbo:perek":"jbr:mishna-5-11-1","jbo:mishna":"jbr:mishna-5-11-1-2"},{"uri":"jbr:mishna-yomtov-5-11-1-2","jbo:text":"עיקר תוי\"ט {ו} יָמוּתוּ כוּ'. דִּבְכָל אֶחָד אִיכָּא לְסַפּוֹקֵי שֶׁמָּא עוֹלָה וּפְסוּלָה לְמַטָּה, אוֹ שֶׁמָּא חַטָּאת וּפְסוּלָה לְמַעְלָה. רַשִׁ\"י: {ז} וּנְדָבָה דְנָקַט, וְלֹא נָקַט חַטָּאת מֻעֶטֶת בַּחוֹבָה עוֹלָה מֻעֶטֶת בַּחוֹבָה, מִשּׁוּם דְּקָתָנֵי בַסֵּיפָא אֲבָל חוֹבָה שֶׁנִּתְעָרְבָה זוֹ בָזוֹ, לְהָכִי נָקַט נְדָבָה. מְפָרֵשׁ","rdfs:label":"עיקר תוי\"ט קנים א ב","jbo:name":"עיקר תוי\"ט","jbo:seder":"jbr:mishna-5","jbo:masechet":"jbr:mishna-5-11","jbo:perek":"jbr:mishna-5-11-1","jbo:mishna":"jbr:mishna-5-11-1-2"},{"uri":"jbr:mishna-bartanura-5-11-1-3","jbo:text":"ר\"ע מברטנורה בְּחוֹבָה וּבִנְדָבָה. שֶׁנִּתְעָרְבוּ קִנֵּי חוֹבָה שֶׁמִּקְצָתָן חַטָּאוֹת וּמִקְצָתָן עוֹלוֹת עִם קִנֵּי נְדָבָה שֶׁכֻּלָּן עוֹלוֹת: אֲבָל בְּחוֹבָה שֶׁנִּתְעָרְבָה זוֹ בָזוֹ. קֵן סְתוּמָה שֶׁל יוֹלֶדֶת אוֹ שֶׁל זָבָה שֶׁנִּתְעָרֵב בְּקֵן שֶׁל יוֹלֶדֶת אוֹ שֶׁל זָבָה אַחֶרֶת: מֶחֱצָה כָּשֵׁר וּמֶחֱצָה פָּסוּל. וּמַקְרִיב מֵהָאַרְבָּעָה הַמְעֹרָבִים שְׁנַיִם בִּלְבַד, אֶחָד לְעוֹלָה וְאֶחָד לְחַטָּאת וְלֹא יוֹתֵר, דְּאִי עֲבִיד שְׁתֵּי עוֹלוֹת שֶׁמָּא יַעֲשֶׂה אוֹתָן מִקֵּן אֶחָד, וְכָל קֵן סְתוּמָה הוּא אֶחָד עוֹלָה וְאֶחָד חַטָּאת: הַמֻּעָט כָּשֵׁר. אִם נִתְעָרֵב קֵן אֶחָד סְתוּמָה בִּשְׁנֵי קִנִּים אֲחֵרִים אוֹ בִּשְׁלֹשָׁה, אֵינוֹ יָכוֹל לְהַקְרִיב אֶלָּא קֵן אֶחָד, פְּרִידָה אַחַת לְחַטָּאת וּפְרִידָה אַחַת לְעוֹלָה. אֲבָל שְׁתֵּי עוֹלוֹת לֹא מָצֵי עֲבִיד, שֶׁמָּא יִקַּח הַקֵּן שֶׁהוּא מְבֹרָר תְּחִלָּה לְיוֹלֶדֶת אַחַת שֶׁאֵינוֹ יָכוֹל לַעֲשׂוֹת מִמֶּנּוּ אֶלָּא אֶחָד חַטָּאת וְאֶחָד עוֹלָה. וְכֵן אִם נִתְעָרְבוּ עֲשָׂרָה קִנִּין בְּמֵאָה, אֵינוֹ מַקְרִיב מִכֻּלָּן אֶלָּא עֲשָׂרָה קִנִּין, מִקְצָתָן חַטָּאוֹת וּמִקְצָתָן עוֹלוֹת, וְהַשְּׁאָר פְּסוּלִין, וְזֶהוּ הַמֻּעָט כָּשֵׁר: בֵּין מִשֵּׁם אֶחָד. לֵידָה וְלֵידָה, זִיבָה וְזִיבָה, מִשְּׁתֵּי נָשִׁים אוֹ מֵאִשָּׁה אֶחָת: בֵּין מִשְּׁנֵי שֵׁמוֹת. לֵידָה וְזִיבָה, בֵּין מִשְּׁתֵּי נָשִׁים בֵּין מֵאִשָּׁה אַחַת. כְּדִמְפָרֵשׁ וְאָזֵיל","rdfs:label":"ר\"ע מברטנורה קנים א ג","jbo:name":"ר\"ע מברטנורה","jbo:seder":"jbr:mishna-5","jbo:masechet":"jbr:mishna-5-11","jbo:perek":"jbr:mishna-5-11-1","jbo:mishna":"jbr:mishna-5-11-1-3"},{"uri":"jbr:mishna-yomtov-5-11-1-3","jbo:text":"עיקר תוי\"ט {ח} לָזוֹ כוּ'. נָתַן דֻּגְמָאוֹת לְכָל הַמַּסֶּכְתָּא בְּקָרְבְּנוֹת הַנָּשִׁים, לְפִי שֶׁהֵן יוֹתֵר חַיָּבוֹת בְּקִנִּים, מִפְּנֵי שֶׁחַיָּבוֹת בָּהֶן כְּמוֹ שֶׁחַיָּבִים הָאֲנָשִׁים, וּמוֹסִיף עַל הָאֲנָשִׁים יוֹלְדוֹת, וְגַם כֵּן שֶׁהַזִּיבוּת מָצוּי הַרְבֵּה בְנָשִׁים יוֹתֵר מִמַּה שֶׁהוּא מָצוּי בָּאֲנָשִׁים כְּמוֹ שֶׁהוּא מְפֻרְסָם וְנִגְלֶה לָעַיִן. הָרַמְבַּ\"ם: {ט} מֶחֱצָה כָּשֵׁר. אַף עַל גַּב דְּאֶפְשָׁר שֶׁמַּקְרִיב מִשֶּׁל שְׁתֵּי נָשִׁים, הֲרֵי יָכוֹל לְהַקְרִיב לְשֵׁם מִי שֶׁהוּא, וַאֲנַן לֹא קָיְמִינַן אֶלָּא בַפְּרִידוֹת גּוּפַיְהוּ כַּמָּה כְשֵׁרִים וְכַמָּה פְסוּלִין מִצַּד עַצְמָן. וְעַיֵּן בְּסוֹף פִּרְקִין. וְכָל זֶה בְּכֹהֵן נִמְלָךְ כְּדִתְנַן בְּרֵישׁ פֶּרֶק ג'","rdfs:label":"עיקר תוי\"ט קנים א ג","jbo:name":"עיקר תוי\"ט","jbo:seder":"jbr:mishna-5","jbo:masechet":"jbr:mishna-5-11","jbo:perek":"jbr:mishna-5-11-1","jbo:mishna":"jbr:mishna-5-11-1-3"},{"uri":"jbr:mishna-bartanura-5-11-1-4","jbo:text":"ר\"ע מברטנורה רַבִּי יוֹסֵי אוֹמֵר כוּ'. לָאו מִשּׁוּם דְּסָבַר רַבִּי יוֹסֵי יֵשׁ בְּרֵרָה וְנֵימָא דִּכְשֶׁהִקְרִיב הַכֹּהֵן קֵן אֶחָד לְשֵׁם אַחַת מֵהֶן הֻבְרַר הַדָּבָר לְמַפְרֵעַ דְּמִתְּחִלָּה בִּשְׁעַת לְקִיחַת הַקֵּן הָיָה קֵן זֶה שֶׁלָּהּ {י}, אֶלָּא מְפָרֵשׁ בַּגְּמָרָא בְּפֶרֶק בַּכֹּל מְעָרְבִין [עֵרוּבִין דַּף לו] דְּרַבִּי יוֹסֵי מַיְרֵי בְּשֶׁהִתְנוּ בִשְׁעַת לְקִיחָה שֶׁיּוּכַל הַכֹּהֵן לַעֲשׂוֹת קֵן שֶׁיִּרְצֶה לְשֵׁם אֵיזוֹ אִשָּׁה שֶׁיִּרְצֶה. וַהֲלָכָה כְּרַבִּי יוֹסֵי","rdfs:label":"ר\"ע מברטנורה קנים א ד","jbo:name":"ר\"ע מברטנורה","jbo:seder":"jbr:mishna-5","jbo:masechet":"jbr:mishna-5-11","jbo:perek":"jbr:mishna-5-11-1","jbo:mishna":"jbr:mishna-5-11-1-4"},{"uri":"jbr:mishna-yomtov-5-11-1-4","jbo:text":"עיקר תוי\"ט {י} דְּאִי אֵין בְּרֵרָה, אִיכָּא לְמֵימַר כָּל קַן רָחֵל הִקְרִיב לְמַעְלָה, וְכָל קַן לֵאָה הִקְרִיב לְמַטָּה, וְהִקְרִיב עוֹלָה לְמַטָּה וְחַטָּאת לְמַעְלָה כוּ', וְקָא מַשְׁמַע לָן כִּדְרַב חִסְדָּא דְּאָמַר אֵין הַקִּנִּים מִתְפָּרְשׁוֹת אֶלָּא אוֹ בִּלְקִיחַת בְּעָלִים אוֹ בַּעֲשִׂיַּת כֹּהֵן, דִּכְתִיב [וַיִּקְרָא יב] וְלָקַח וְגוֹ' אֶחָד לְעוֹלָה וְאֶחָד לְחַטָּאת, וּכְתִיב [שָׁם טו] וְעָשָׂה הַכֹּהֵן אֶת הָאֶחָד חַטָּאת וְאֶת הָאֶחָד עוֹלָה. וְעַיֵּן תּוֹסְפוֹת יוֹם טוֹב","rdfs:label":"עיקר תוי\"ט קנים א ד","jbo:name":"עיקר תוי\"ט","jbo:seder":"jbr:mishna-5","jbo:masechet":"jbr:mishna-5-11","jbo:perek":"jbr:mishna-5-11-1","jbo:mishna":"jbr:mishna-5-11-1-4"},{"uri":"jbr:mishna-bartanura-5-11-2-1","jbo:text":"ר\"ע מברטנורה קֵן סְתוּמָה. שֶׁלֹּא פֵרֵשׁ זוֹ חַטָּאת וְזוֹ עוֹלָה. וְלֹא מִבַּעְיָא מְפֹרֶשֶׁת, דִּפְשִׁיטָא שֶׁאִם פָּרַח הָאֶחָד יִקַּח זוּג לַשֵּׁנִי כֵּיוָן שֶׁהֵן נִפְרָשִׁים זֶה מִזֶּה וְכָל אֶחָד שְׁמוֹ עָלָיו {א}. אֶלָּא אֲפִלּוּ סְתוּמָה שֶׁעֲדַיִן הֵם יַחַד וְעוֹמְדִים לְהִתְפָּרֵשׁ וְסָלְקָא דַּעְתָּךְ אֲמֵינָא שֶׁאִם פָּרַח הָאֶחָד יָמוּת הַשֵּׁנִי, קָמַשְׁמַע לָן: לְבֵין הַמֵּתוֹת. לְבֵין קִנִּין שֶׁמִּשְׁפָּטָן שֶׁיָּמוּתוּ כֻלָּם, כְּגוֹן חַטָּאת שֶׁנִּתְעָרְבָה בְעוֹלָה דִּתְנַן בְּהוּ בְּפֶרֶק קַמָּא יָמוּתוּ כֻלָּם: לְבֵין הַקְּרֵבוֹת. לְבֵין קִנִּין סְתוּמוֹת הָעוֹמְדוֹת לִקָּרֵב: פָּסוּל וּפוֹסֵל אֶחָד כְּנֶגְדּוֹ. לְפִי שֶׁהוּא סְתָם וְלֹא נִתְפָּרֵשׁ אִם חַטָּאת אִם עוֹלָה, לְפִיכָךְ אֵינוֹ פוֹסֵל אֶלָּא אֶחָד כְּנֶגְדּוֹ, כְּדִמְפָרֵשׁ וְאָזֵיל","rdfs:label":"ר\"ע מברטנורה קנים ב א","jbo:name":"ר\"ע מברטנורה","jbo:seder":"jbr:mishna-5","jbo:masechet":"jbr:mishna-5-11","jbo:perek":"jbr:mishna-5-11-2","jbo:mishna":"jbr:mishna-5-11-2-1"},{"uri":"jbr:mishna-yomtov-5-11-2-1","jbo:text":"עיקר תוי\"ט {א} מְפָרֵשׁ. וּקְצָת קָשֶׁה, דִּלְפִי זֶה רֵישָׁא נָקַט סְתוּמָה בְּלָאו דַּוְקָא, וּבַסֵּיפָא פָּרַח לְבֵין הַקְּרֵבוֹת אִי אֶפְשָׁר לְפָרֵשׁ אֶלָּא דַּוְקָא סְתוּמָה. וְהַתּוֹסָפוֹת כָּתְבוּ קֵן סְתוּמָה הוּא הַדִּין בְּקֵן מְפֹרָשׁ הָוֵי דִּין זֶה, אֶלָּא מִשּׁוּם דִּבְסֵיפָא קָאָמַר פָּרַח כוּ', דְּדַוְקָא פְרִידָה שֶׁל קֵן סְתוּמָה שֶׁפָּרְחָה וְנִתְעָרְבָה לְבֵין הַקְּרֵבוֹת, אֲבָל פְּרִידָה הַמְּפֹרֶשֶׁת לְעוֹלָה שֶׁפָּרְחָה בֵּין שְׁאָר קִנִּין אֵינוֹ יָכוֹל לְהַקְרִיב אֶלָּא כְמִנְיַן עוֹלוֹת שֶׁבַּקִּנִּים שֶׁפָּרַח לְשָׁם, כִּדְאָמַר סוֹף פֶּרֶק קַמָּא. וְעַיֵּן תּוֹסְפוֹת יוֹם טוֹב: {ב} הַמֵּתוֹת. לְהָכִי קָאָמַר בֵּין חַטָּאוֹת הַמֵּתוֹת, דְּאִלּוּ נִתְעָרְבָה בֵּין חַטָּאוֹת חַיּוֹת וְהָנָךְ חַטָּאוֹת דִּידֵיהּ נִינְהוּ, מָצֵי לְמִסַּב חַד מִנַּיְהוּ וַעֲבִיד לֵיהּ זוּג לְהָא, וְהָא דְּלֹא נִתְעָרֵב הֲוָה קָרֵי לֵיהּ עוֹלָה. גִּלְיוֹן רַשִׁ\"י","rdfs:label":"עיקר תוי\"ט קנים ב א","jbo:name":"עיקר תוי\"ט","jbo:seder":"jbr:mishna-5","jbo:masechet":"jbr:mishna-5-11","jbo:perek":"jbr:mishna-5-11-2","jbo:mishna":"jbr:mishna-5-11-2-1"},{"uri":"jbr:mishna-bartanura-5-11-2-2","jbo:text":"ר\"ע מברטנורה פָּרַח. פְּרִידָה אַחַת מִזּוֹ לָזוֹ: פּוֹסֵל אֶחָד בַּהֲלִיכָתוֹ. מִמָּקוֹם שֶׁנִּפְרַשׁ. וּפָסוּל הוּא עַצְמוֹ אוֹ אַחֵר בְּמָקוֹם שֶׁנִּתְעָרֵב. דִּכְשֶׁפָּרְחָה פְרִידָה אַחַת מִשְּׁנֵי קִנִּין לִשְׁנֵי קִנִּין אֲחֵרִים, הֲרֵי שָׁלֹשׁ פְּרִידוֹת לְבַד וְחָמֵשׁ פְּרִידוֹת לְבַד, וּמִשָּׁלֹשׁ פְּרִידוֹת אֵינוֹ יָכוֹל לְהַקְרִיב רַק שְׁתַּיִם, אַחַת עוֹלָה וְאַחַת חַטָּאת, שֶׁאִם יַעֲשֶׂה שְׁתַּיִם מֵהֶן עוֹלוֹת נִמְצָא שֶׁהֻקְבַּע הַשְּׁלִישִׁי שֶׁנִּשְׁאַר וְאוֹתוֹ שֶׁפָּרַח לְחַטָּאת, וְלֹא יוּכַל לְהַקְרִיב שׁוּב מֵחָמֵשׁ פְּרִידוֹת כִּי אִם שְׁתֵּי חַטָּאוֹת, כְּדִין חַטָּאת שֶׁנִּתְעָרְבָה בְחוֹבָה דְּאָמְרִינַן בְּפֶרֶק קַמָּא דְּאֵין כָּשֵׁר אֶלָּא מִנְיַן חַטָּאוֹת שֶׁבַּחוֹבָה. אִי נַמִּי, אֵין לְהַקְרִיב הַשְּׁלִישִׁי הַנִּשְׁאָר, דְּחָיְשִׁינַן שֶׁמָּא יַקְרִיבוּ אוֹתוֹ שֶׁפָּרַח בַּחָמֵשׁ פְּרִידוֹת וְיַעֲשׂוּהוּ חַטָּאת, וַחֲבֵרוֹ שֶׁנִּשְׁאַר בַּשָּׁלֹשׁ פְּרִידוֹת נַמִּי יַעֲשׂוּהוּ חַטָּאת, וְנִמְצְאוּ שְׁתֵּי חַטָּאוֹת מִקֵּן אֶחָד {ג}. וְכֵן מִן הֶחָמֵשׁ פְּרִידוֹת אֵינוֹ יָכוֹל לְהַקְרִיב רַק שְׁתֵּי חַטָּאוֹת וּשְׁתֵּי עוֹלוֹת, דְּכִי עֲבִיד שָׁלֹשׁ חַטָּאוֹת אוֹ שָׁלֹשׁ עוֹלוֹת, דִּלְמָא עֲבִיד לְהוּ מִשְּׁנֵי קִנִּין שֶׁל אִשָּׁה אַחַת, וְאֵין דִּין שְׁנֵי קִנִּין אֶלָּא בִּשְׁתֵּי חַטָּאוֹת וּשְׁתֵּי עוֹלוֹת. וְהַיְנוּ דְּפָסוּל הוּא אוֹ אַחֵר בְּמָקוֹם שֶׁנִּתְעָרֵב, וּפוֹסֵל [אֶחָד] כְּנֶגְדּוֹ מִמָּקוֹם שֶׁפָּרַח וְנִפְרַשׁ מִשָּׁם: חָזַר פּוֹסֵל אֶחָד בַּחֲזָרָתוֹ. חָזַר וּפָרַח אֶחָד מֵאוֹתָם הֶחָמֵשׁ פְּרִידוֹת לְתוֹךְ אֵלּוּ הַשָּׁלֹשׁ, שֶׁנִּמְצְאוּ עַתָּה אַרְבַּע פְּרִידוֹת מִכָּאן וְאַרְבַּע פְּרִידוֹת מִכָּאן, פּוֹסֵל אֶחָד בַּחֲזָרָתוֹ מִמָּקוֹם שֶׁנִּפְרַשׁ וְיָצָא מִשָּׁם, וְהוּא אוֹ אַחֵר פְּסוּלִים בַּמָּקוֹם שֶׁמִּתְעָרֵב שָׁם, וְאֵין יְכוֹלִים לְהַקְרִיב אֶלָּא אַחַת חַטָּאת וְאַחַת עוֹלָה מִן הָאַרְבַּע שֶׁבְּכָאן, וְאַחַת חַטָּאת וְאַחַת עוֹלָה מִן הָאַרְבַּע הָאֲחֵרִים. דְּדִלְמָא אוֹתָהּ פְּרִידָה שֶׁפָּרְחָה שֵׁנִית הִיא מֵאוֹתָם שְׁנֵי קִנִּין וְאֵינָהּ אוֹתָהּ שֶׁנִּתְעָרְבָה בָהּ תְּחִלָּה, וְנִשְׁאֲרוּ שָׁם שָׁלֹשׁ פְּרִידוֹת מִן הַשְּׁנֵי קִנִּין וְאוֹתָהּ שֶׁפָּרְחָה שָׁם רִאשׁוֹנָה, וְכֵן בַּמָּקוֹם הַשֵּׁנִי. וְאִי עֲבִיד בְּמָקוֹם אֶחָד שְׁתֵּי עוֹלוֹת וְאַחַת חַטָּאת, יְהֵא נִקְבָּע אוֹתוֹ שֶׁפָּרַח לַצַּד הַשֵּׁנִי לְחַטָּאת וְלֹא יוּכַל לְהַקְרִיב שָׁם רַק חַטָּאת אַחַת, דְּדִלְמָא כָּל הַשָּׁלֹשׁ חַטָּאוֹת שֶׁנַּעֲשׂוּ מִכָּאן וּמִכָּאן יִהְיוּ מִשְּׁנֵי קִנִּין שֶׁל אִשָּׁה אַחַת. הִלְכָּךְ עוֹשֶׂה בְכָל מָקוֹם עוֹלָה אַחַת וְחַטָּאת אַחַת, אוֹ שְׁתֵּי עוֹלוֹת וְחַטָּאת אַחַת בְּצַד זֶה וְחַטָּאת אַחַת בְּצַד זֶה, אוֹ שְׁתֵּי חַטָּאוֹת וְעוֹלָה בְּצַד זֶה וּבַצַּד הַשֵּׁנִי עוֹלָה אַחַת. וְאִם חָזְרוּ וְנִתְעָרְבוּ יַחַד, לְעוֹלָם לֹא יִהְיוּ לָהֶם פָּחוֹת מִשְּׁנֵי קִנִּין שֶׁהֵם כְּשֵׁרִים","rdfs:label":"ר\"ע מברטנורה קנים ב ב","jbo:name":"ר\"ע מברטנורה","jbo:seder":"jbr:mishna-5","jbo:masechet":"jbr:mishna-5-11","jbo:perek":"jbr:mishna-5-11-2","jbo:mishna":"jbr:mishna-5-11-2-2"},{"uri":"jbr:mishna-yomtov-5-11-2-2","jbo:text":"עיקר תוי\"ט {ג} תֵּימַהּ, כֵּיוָן דְּבִסְתוּמוֹת אָיְרִינַן וּלְכָל אִשָּׁה שְׁנֵי קִנִּים, נִמְצְאוּ שְׁתֵּי חֲטָאוֹת הֵן בְּאֵלוּ הַשְּׁנֵי קִנִּים וְכַדִּין הוּא שֶׁהִקְרִיב שְׁתֵּי חַטָּאוֹת, וְלֹא שֶׁבָּאוּ מִקֵּן אֶחָד אֶלָּא מִשְּׁנֵי קִנִּים. וּבְהַמְּפָרֵשׁ לֵיתָא לְהַאי אִי נַמִּי. וְיֵשׁ לְיַשֵּׁב וּלְהַגִּיהַּ שֶׁצָּרִיךְ לוֹמַר וְנִמְצְאוּ שָׁלֹשׁ חַטָּאוֹת מִשְּׁנֵי קִנִּין, וְהָכִי קָאָמַר, אִי נַמִּי אִם יַעֲשֶׂה אֶחָד חַטָּאת וְאֶחָד עוֹלָה שׁוּב לֹא יַקְרִיב הַשְּׁלִישִׁי דְּחָיְשִׁינַן כוּ', וְנִמְצְאוּ שָׁלֹשׁ חַטָּאוֹת מִשְּׁנֵי קִנִּין, וְהָכִי נַמִּי מָצֵי לְאַסְבּוֹרָהּ בְּשָׁלֹשׁ עוֹלוֹת: {ד} שֶׁאֲפִלּוּ כוּ'. שֶׁאֲפִלּוּ מְעֹרָבוֹת כָּל הַשְּׁמֹנֶה פְרִידִין שֶׁבְּאַרְבָּעָה הַקִּנִּין יַחַד, אֵין פָּחוֹת מִשְּׁנַיִם. פֵּרוּשׁ, שְׁנֵי קִנִּין כְּשֵׁרִים בָּהֶן שְׁתֵּי עוֹלוֹת וּשְׁתֵּי חַטָּאוֹת. אֲבָל שָׁלֹשׁ חַטָּאוֹת וְשָׁלֹשׁ עוֹלוֹת, לֹא מָצֵי עֲבִיד, דְּדִלְמָא עֲבִיד לְהוּ מִשְּׁנֵי קִנִּין שֶׁל אִשָּׁה אַחַת שֶׁהֵן שְׁתֵּי חַטָּאוֹת וּשְׁתֵּי עוֹלוֹת. מְפָרֵשׁ","rdfs:label":"עיקר תוי\"ט קנים ב ב","jbo:name":"עיקר תוי\"ט","jbo:seder":"jbr:mishna-5","jbo:masechet":"jbr:mishna-5-11","jbo:perek":"jbr:mishna-5-11-2","jbo:mishna":"jbr:mishna-5-11-2-2"},{"uri":"jbr:mishna-bartanura-5-11-2-3","jbo:text":"ר\"ע מברטנורה אֶחָד לָזוֹ וּשְׁנַיִם לָזוֹ כוּ'. פָּרַח מִן הָרִאשׁוֹנָה פְּרִידָה אַחַת לַשְּׁנִיָּה, מִיָּד נִפְסָל אוֹתוֹ יְחִידִי שֶׁנִּשְׁאַר בָּרִאשׁוֹנָה, דְּאִי יַעֲשֶׂנּוּ חַטָּאת יְהֵא נִקְבָּע אוֹתוֹ שֶׁפָּרַח לְעוֹלָה וְלֹא יוּכַל לְהַקְרִיב בַּשֵּׁנִי וּבְקִנִּין אֲחֵרִים שֶׁנִּתְעָרֵב בָּהֶן רַק מֵחֶצְיָן עוֹלוֹת, כְּמוֹ עוֹלָה שֶׁנִּתְעָרְבָה בְחוֹבָה. וְכִי פָרַח מִן הַשְּׁנִיָּה לַשְּׁלִישִׁית, שֶׁמָּא מִגּוּפָהּ שֶׁל הַשְּׁנִיָּה פָּרַח, וְאוֹתוֹ שֶׁפָּרַח מִן הָרִאשׁוֹנָה נִשְׁאָר שָׁם בַּשְּׁנִיָּה, וְאֵינוֹ יָכוֹל לַעֲשׂוֹת מִן הַשְּׁנִיָּה רַק שְׁתֵּי פְרִידוֹת אַחַת חַטָּאת וְאַחַת עוֹלָה, דְּאִי עֲבִיד שְׁתֵּי עוֹלוֹת, שֶׁמָּא מִן הַפְּרִידוֹת שֶׁל גּוּף הַשְּׁנִיָּה יַעֲשֶׂה וְאִם כֵּן יִהְיֶה נִקְבָּע אוֹתוֹ שֶׁפָּרַח בַּשְּׁלִישִׁית לְחַטָּאת וְלֹא יוּכַל לַעֲשׂוֹת בַּשְּׁלִישִׁית רַק מֵחֶצְיָן חַטָּאוֹת וְלֹא יוֹתֵר. וְכֵן כִּי פָרַח מִן הַשְּׁלִישִׁית לָרְבִיעִית, שֶׁמָּא מִגּוּפָהּ שֶׁל שְׁלִישִׁית הֲוָה אוֹתוֹ שֶׁפָּרַח, וְלֹא נִשְׁאָר בָּהּ רַק חָמֵשׁ פְּרִידוֹת וּפְרִידָה אַחַת מִן הַשְּׁנִיָּה שֶׁנִּתְעָרְבָה בָהֶן, וְאֵינוֹ יָכוֹל לַעֲשׂוֹת בַּשְּׁלִישִׁית רַק שְׁתֵּי חַטָּאוֹת וּשְׁתֵּי עוֹלוֹת מִפְּנֵי אוֹתוֹ שֶׁנִּתְעָרֵב בָּרְבִיעִית. וְכֵן כִּי פָרַח מִן הָרְבִיעִית לַחֲמִישִׁית אֵין כָּשֵׁר בָּרְבִיעִית אֶלָּא שָׁלֹשׁ חַטָּאוֹת וְשָׁלֹשׁ עוֹלוֹת. וְכֵן מֵחֲמִישִׁית לַשִּׁשִּׁית, יַעֲשֶׂה בַחֲמִישִׁית אַרְבַּע חַטָּאוֹת וְאַרְבַּע עוֹלוֹת. וְכֵן מִשִּׁשִּׁית לַשְּׁבִיעִית אֵין כָּשֵׁר בַּשִּׁשִּׁית כִּי אִם חָמֵשׁ חַטָּאוֹת וְחָמֵשׁ עוֹלוֹת, דְּאִי עֲבִיד שֵׁשׁ עוֹלוֹת יְהֵא נִקְבָּע אוֹתוֹ שֶׁפָּרַח בַּשְּׁבִיעִית לְחַטָּאת וְלֹא יוּכַל לַעֲשׂוֹת בַּשְּׁבִיעִית כִּי אִם שֶׁבַע חַטָּאוֹת בְּלֹא שׁוּם עוֹלוֹת. וְכִי הָדַר מִן הַשְּׁבִיעִית וּפָרַח אֶחָד בַּשִּׁשִּׁית, שֶׁמָּא לֹא הוּא אוֹתוֹ שֶׁפָּרַח בַּתְּחִלָּה מִשִּׁשִּׁית, אֶלָּא מִגּוּפָהּ שֶׁל שְׁבִיעִית פָּרַח וְנִפְסְלוּ בַשְּׁבִיעִית שְׁתֵּי פְרִידוֹת, וְאֵין כָּשֵׁר כִּי אִם שֵׁשׁ חַטָּאוֹת וְשֵׁשׁ עוֹלוֹת, דְּאִי עֲבִיד שֶׁבַע חַטָּאוֹת יְהֵא נִקְבָּע אוֹתוֹ שֶׁפָּרַח בַּשִּׁשִּׁית [וּבָאֲחֵרִים] לְעוֹלָה, וְלֹא יוּכַל לְהַקְרִיב רַק עוֹלוֹת מֵחֲצִי הַפְּרִידוֹת, וְחֶצְיָן הָאֲחֵרִים פְּסוּלִים כְּדִין עוֹלָה שֶׁנִּתְעָרְבָה בְחוֹבָה. וְכִי פָרַח מִן הַשִּׁשִּׁית לַחֲמִישִׁית נִפְסָל בַּחֲזָרָה זוֹ עוֹד קֵן אֶחָד, וְאֵין כָּשֵׁר בַּשִּׁשִּׁית כִּי אִם אַרְבַּע חַטָּאוֹת וְאַרְבַּע עוֹלוֹת, דְּשֶׁמָּא מִן הַשִּׁשִּׁית פָּרַח מִגּוּפָהּ אַחַת בַּשְּׁבִיעִית וְאַחַת בַּחֲמִישִׁית בַּחֲזָרָה, וְלֹא נִשְׁאָר לָהּ כִּי אִם עֶשֶׂר פְּרִידוֹת מִגּוּפָהּ, וְאִי עֲבִיד חָמֵשׁ חַטָּאוֹת וְחָמֵשׁ עוֹלוֹת דִּלְמָא הַשְּׁתֵּי פְרִידוֹת שֶׁפָּרְחוּ מִמֶּנָּה יִהְיוּ קְרֵבִים עוֹלוֹת שְׁתֵּיהֶן וְאִם כֵּן יַעֲשׂוּ בְשִׁשָּׁה קִנִּין שֶׁבַע עוֹלוֹת, אוֹ יִהְיוּ עֲשׂוּיִין שְׁתֵּיהֶן חַטָּאוֹת, וְאֵין יְכוֹלִים לַעֲשׂוֹת בְּשִׁשָּׁה קִנִּין אֶלָּא שֵׁשׁ עוֹלוֹת וְשֵׁשׁ חַטָּאוֹת. וְכֵן מֵחֲמִישִׁית לָרְבִיעִית. וּמֵרְבִיעִית לַשְּׁלִישִׁית. וּמִשְּׁלִישִׁית לַשְּׁנִיָּה, אֵין בַּשְּׁלִישִׁית כִּי אִם שְׁתֵּי פְרִידוֹת אַחַת חַטָּאת וְאַחַת עוֹלָה. וְאִם תֹּאמַר, וְלָמָה הִפְסִידָה הַשְּׁלִישִׁית שְׁתַּיִם, שֶׁהֲרֵי מֵאוֹתָן שֶׁפָּרְחוּ בַשְּׁנִיָּה בַחֲזָרָה לֹא יַקְרִיבוּ, דְּהָא קָתָנֵי הַשְּׁנִיָּה אֵין לָהּ כְּלוּם, וַהֲוָה לָן לְמֵימַר בַּשְּׁלִישִׁית שְׁנֵי קִנִּין וּבַשְּׁנִיָּה אֵין בָּהּ כְּלוּם, אוֹ בַּשְּׁנִיָּה קֵן אֶחָד וּבַשְּׁלִישִׁית קֵן אֶחָד. וְיֵשׁ לוֹמַר, כֵּיוָן דְּבִשְׁאָר קִנִּין מֵרְבִיעִי וָאֵילָךְ נִפְסְלוּ שְׁנֵי קִנִּין אֶחָד בַּהֲלִיכָה וְאַחַר בַּחֲזָרָה, גָּזְרִינַן כְּמוֹ כֵן בַּשְּׁלִישִׁית. אֲבָל בַּשְּׁבִיעִית לֹא נִפְסַל כִּי אִם קֵן אֶחָד, דְּלֹא הָלַךְ מִמֶּנָּה רַק פְּרִידָה אַחַת בַּחֲזָרָה, וְאִלּוּ בַהֲלִיכָה לֹא נִפְסַל בָּהּ כְּלוּם וְלֹא נֶחְסַר מִמֶּנָּה דָּבָר: פָּרַח וְחָזַר. לָאו אַרִאשׁוֹנָה וּשְׁנִיָּה קָאֵי, דְּכֵיוָן דְּאֵין לָהֶם כְּלוּם אֶלָּא מֵתִים, אִם פָּרַח אֶחָד מֵהֶם בֵּין שְׁאָר קִנִּין יָמוּתוּ כֻלָּם כְּדִתְנַן בְּסָמוּךְ וְאִם פָּרַח מִבֵּין הַמֵּתוֹת לְכֻלָּם כֻּלָּם יָמוּתוּ. אֶלָּא קָאֵי אַשְּׁלִישִׁית שֶׁפָּרַח מִמֶּנָּה לָרְבִיעִית, וּמֵרְבִיעִית לַחֲמִישִׁית, וּמֵחֲמִישִׁית לַשִּׁשִּׁית, וּמִשִּׁשִּׁית לַשְּׁבִיעִית, וְחָזַר מִשְּׁבִיעִית לַשִּׁשִּׁית עַד הַשְּׁלִישִׁית, הֲרֵי מִן הַשְּׁבִיעִית חָסֵר שְׁתֵּי פְרִידוֹת, אַחַת בַּחֲזָרָה רִאשׁוֹנָה וְאַחַת בַּחֲזָרָה שְׁנִיָּה. וְאֵין כָּשֵׁר בַּשְּׁבִיעִית רַק חָמֵשׁ פְּרִידוֹת לְעוֹלוֹת וְחָמֵשׁ פְּרִידוֹת לְחַטָּאוֹת, דְּאִי עֲבִיד שֵׁשׁ עוֹלוֹת, שֶׁמָּא הַשְּׁתַּיִם שֶׁהָלְכוּ מִמֶּנָּה יִהְיוּ קְרֵבִין עוֹלוֹת, הֲרֵי שְׁמֹנֶה עוֹלוֹת, וְאֵין בַּשֶּׁבַע קִנִּין רַק שֶׁבַע עוֹלוֹת. וּמִן הַשִּׁשִּׁית חָסֵר אַרְבַּע פְּרִידוֹת, שְׁתַּיִם בִּפְרִיחָה וַחֲזָרָה רִאשׁוֹנָה, וּשְׁתַּיִם בַּשְּׁנִיָּה, וְנִשְׁאֲרוּ שְׁנֵי קִנִּין כְּשֵׁרִים, דְּאִי עֲבִיד שָׁלֹשׁ עוֹלוֹת, שֶׁמָּא אַרְבַּע שֶׁהָלְכוּ מִמֶּנָּה יִהְיוּ עוֹלוֹת, הֲרֵי שֶׁבַע עוֹלוֹת, וְאֵין בַּשִּׁשָּׁה קִנִּים רַק שֵׁשׁ עוֹלוֹת. וְכֵן הַחֲמִישִׁית אֵין כָּשֵׁר בָּהּ כִּי אִם אֶחָד לְעוֹלָה וְאֶחָד לְחַטָּאת. וּכְמוֹ כֵן קַשְׁיָא בְכָאן כֵּיוָן דְּהָרְבִיעִית אֵין לָהּ כְּלוּם הָיָה יָכוֹל לְהַקְרִיב בַּחֲמִישִׁית שָׁלֹשׁ עוֹלוֹת וְשָׁלֹשׁ חַטָּאוֹת, דַּהֲרֵי אוֹתָן שֶׁהָלְכוּ בָרְבִיעִית אֵינָן קְרֵבוֹת, וּלְפִי זֶה שֶׁהַחֲמִישִׁית אֵין לָהּ אֶלָּא אַחַת הָיָה יָכוֹל לְהַקְרִיב בָּרְבִיעִית שְׁתֵּי עוֹלוֹת וּשְׁתֵּי חַטָּאוֹת. אֶלָּא גָּזְרִינַן בְּכָל פְּרִיחָה וַחֲזָרָה שְׁנֵי קִנִּין [גְּזֵרָה בָזוֹ אַטּוּ בָזוֹ]. וְכֵן כִּי פָרַח וְחָזַר פַּעַם שְׁלִישִׁית אֵין לָהֶם כְּלוּם לְבַד הַשְּׁבִיעִית שֶׁיֵּשׁ לָהּ אַרְבַּע, כְּמוֹ כֵן גָּזְרִינַן בְּכָל פְּרִיחָה וַחֲזָרָה שְׁנֵי קִנִּין: וְיֵשׁ אוֹמְרִים הַשְּׁבִיעִית לֹא הִפְסִידָה כְלוּם. פֵּרוּשׁ, בִּפְרִיחָה וַחֲזָרָה שְׁלִישִׁית. אֶלָּא לְעוֹלָם יַקְרִיבוּ מִמֶּנָּה חֲמִשָּׁה קִנִּין {ה}, דְּשָׁלֹשׁ פְּרִידוֹת פָּרְחוּ מִמֶּנָּה לְכָל הַיּוֹתֵר וְנִשְׁאֲרוּ בָהּ רַק אַחַת עֶשְׂרֵה פְרִידוֹת, וְיַעֲשֶׂה מֵהֶם חָמֵשׁ חַטָּאוֹת וְחָמֵשׁ עוֹלוֹת, כֵּיוָן דְּאַף הַשִּׁשִּׁית אֵין לָהּ כְּלוּם. וְהָכָא לֹא גָזְרִינַן בִּפְרִיחָה זוֹ כְּמוֹ בִּשְׁאָר קִנִּין, דְּכֵיוָן דְּאֵינָהּ מַפְסֶדֶת בַּפְּרִיחָה בְּשׁוּם פַּעַם, לֹא גָזְרוּ עַל הַחֲזָרָה. וְאֵין הֲלָכָה כְּיֵשׁ אוֹמְרִים","rdfs:label":"ר\"ע מברטנורה קנים ב ג","jbo:name":"ר\"ע מברטנורה","jbo:seder":"jbr:mishna-5","jbo:masechet":"jbr:mishna-5-11","jbo:perek":"jbr:mishna-5-11-2","jbo:mishna":"jbr:mishna-5-11-2-3"},{"uri":"jbr:mishna-yomtov-5-11-2-3","jbo:text":"עיקר תוי\"ט {ה} אֲבָל אֵין לְפָרֵשׁ לֹא הִפְסִידָה כְּלוּם וְיַקְרִיבוּ בָּהּ שֶׁבַע חַטָּאוֹת וְשֶׁבַע עוֹלוֹת דְּמָצֵי עֲבִיד לְהוּ כֵּיוָן דִּבְקִנִּין אֲחֵרִים אֵין בָּהֶם כְּלוּם וְאוֹתָן שָׁלֹשׁ שֶׁנִּתְעָרְבוּ בָהּ מֵאֲחֵרִים רְאוּיִין הֵם לְהַקְרִיב כֻּלָּם בֵּין עוֹלוֹת בֵּין חַטָּאוֹת, שֶׁבְּכָל פַּעַם שֶׁבָּא לָהּ אֶחָד הָיָה בָא מִמָּקוֹם שֶׁרָאוּי לְהַקְרִיב בֵּין עוֹלָה בֵּין חַטָּאת, דְּאֵין זֶה הַלָּשׁוֹן, דַּהֲוָה לֵיהּ לְמֵימַר נִכְשְׁרָה [נִשְׂכְּרָה] שְׁבִיעִית בִּפְרִיחָה שְׁלִישִׁית, שֶׁעַל יְדֵי פְרִיחָה שְׁלִישִׁית הֻכְשְׁרוּ כָל הַקִּנִּין שֶׁבַּשְּׁבִיעִית, אֶלָּא הַלָּשׁוֹן מַשְׁמַע לֹא הִפְסִידָה כְלוּם בְּזֹאת הַפְּרִיחָה שְׁלִישִׁית. מְפָרֵשׁ","rdfs:label":"עיקר תוי\"ט קנים ב ג","jbo:name":"עיקר תוי\"ט","jbo:seder":"jbr:mishna-5","jbo:masechet":"jbr:mishna-5-11","jbo:perek":"jbr:mishna-5-11-2","jbo:mishna":"jbr:mishna-5-11-2-3"},{"uri":"jbr:mishna-bartanura-5-11-2-4","jbo:text":"ר\"ע מברטנורה קֵן סְתוּמָה. שֶׁלֹּא פֵרֵשׁ אֵיזוֹ חַטָּאת וְאֵיזוֹ עוֹלָה: וְקֵן מְפֹרֶשֶׁת. שֶׁיָּדוּעַ שֶׁזּוֹ חַטָּאת וְזוֹ עוֹלָה. וְהָכָא מַיְרֵי שֶׁנִּתְעָרְבוּ שְׁתֵּי הַפְּרִידוֹת יַחַד אַחַר שֶׁהָיוּ מְפֹרָשׁוֹת וְהַשְׁתָּא אֵין יָדוּעַ אֵיזוֹ חַטָּאת וְאֵיזוֹ עוֹלָה, וְהָכִי מוּכָח בַּסֵּיפָא דְּקָתָנֵי אוֹ שֶׁפָּרַח מִן הַמְפֹרֶשֶׁת רִאשׁוֹן לַסְּתוּמָה יָמוּתוּ כֻלָּם, וְאִם לֹא נִתְעָרְבוּ פְרִידוֹת הַמְפֹרָשׁוֹת זוֹ בָזוֹ אַמַּאי יָמוּתוּ, וְאִם הָעוֹלָה פָרְחָה, הַחַטָּאת הַנִּשְׁאֶרֶת תִּקָּרֵב, וְקֵן הַסְּתוּמָה יַקְרִיבוּ בָהּ עוֹלָה אַחַת מִפְּנֵי הָעוֹלָה שֶׁנִּתְעָרְבָה בָהּ. אֶלָּא מַיְרֵי שֶׁנִּתְעָרְבוּ פְרִידוֹת הַמְפֹרָשׁוֹת זוֹ בָזוֹ, וְאִם נִתְעָרְבָה פְרִידָה אַחַת מִן הַקֵּן הַסְּתוּמָה לְתוֹךְ הַמְפֹרֶשֶׁת, יִקַּח זוּג לַשֵּׁנִי וְיַפְרִישׁ אֶחָד חַטָּאת וְאֶחָד עוֹלָה, וְהַשְּׁלֹשָׁה שֶׁנִּתְעָרְבוּ יַחַד יָמוּתוּ כֻלָּן. חָזַר אֶחָד מִן הַשְּׁלֹשָׁה שֶׁנִּתְעָרְבוּ וְנִתְעָרֵב עִם הַיְחִידִי הַנִּשְׁאָר בַּסְּתוּמָה, אוֹ בִּתְחִלַּת הַפְּרִיחָה נִתְעָרֵב אֶחָד מִן הַמְפֹרָשׁוֹת לַסְּתוּמָה, וְהַיְנוּ רִאשׁוֹן דְּקָאָמַר, כְּלוֹמַר שֶׁבִּתְחִלַּת פְּרִיחָה הָלַךְ אֶחָד וְנִתְעָרֵב בַּסְּתוּמָה, יָמוּתוּ כֻלָּן, דְּכֵיוָן שֶׁפְּרִידוֹת הַמְפֹרָשׁוֹת נִתְעָרְבוּ יַחַד אֵינָן קְרֵבִין עוֹד, וְכִי פָרַח אֶחָד מֵהֶן בְּמָקוֹם אַחֵר הַיְנוּ אֶחָד מִן הַמֵּתוֹת שֶׁפָּרַח לְבֵין הַקְּרֵבוֹת, יָמוּתוּ כֻלָּן","rdfs:label":"ר\"ע מברטנורה קנים ב ד","jbo:name":"ר\"ע מברטנורה","jbo:seder":"jbr:mishna-5","jbo:masechet":"jbr:mishna-5-11","jbo:perek":"jbr:mishna-5-11-2","jbo:mishna":"jbr:mishna-5-11-2-4"},{"uri":"jbr:mishna-bartanura-5-11-2-5","jbo:text":"ר\"ע מברטנורה חַטָּאת מִכָּאן. פְּרִידָה הַמְפֹרֶשֶׁת לְחַטָּאת לְצַד אֶחָד, וּפְרִידָה הַמְפֹרֶשֶׁת לְעוֹלָה לַצַּד הַשֵּׁנִי, וּשְׁתֵּי פְרִידוֹת שֶׁל קֵן סְתוּמָה בָּאֶמְצַע: פָּרַח מִן הָאֶמְצַע. פְּרִידָה אַחַת לְיָמִין וּפְרִידָה אַחַת לִשְׂמֹאל: לֹא הִפְסִיד כְּלוּם. דְּאוֹתוֹ שֶׁמְּעֹרָב עִם הַחַטָּאת יַעֲשֶׂה חַטָּאת, וְאוֹתוֹ שֶׁעִם הָעוֹלָה יַעֲשֶׂה עוֹלָה, אֲבָל לֹא חַטָּאת, דְּשֶׁמָּא יַעֲשׂוּהוּ מִן הָעוֹלָה הַמְפֹרֶשֶׁת: חָזַר לָאֶמְצַע. חָזְרוּ מִן הַצְּדָדִים אֶחָד מִכָּאן וְאֶחָד מִכָּאן וְנִתְעָרְבוּ יַחַד, אֵלּוּ יָמוּתוּ, דְּחַטָּאת וְעוֹלָה נִתְעָרְבוּ יַחַד. אֲבָל אוֹתָן שֶׁנִּשְׁאֲרוּ כָּל אֶחָד לְבַדּוֹ, קְרֵבִים כָּל אֶחָד כְּדִינוֹ: חָזַר. מִן הָאֶמְצָעִיִּים לַצְּדָדִים, הֲרֵי חַטָּאוֹת וְעוֹלוֹת מְעֹרָבִים, וְיָמוּתוּ כֻלָּן {ו}: אֵין מְבִיאִים תּוֹרִים כְּנֶגֶד בְּנֵי יוֹנָה. אֶלָּא אוֹ שְׁנֵיהֶם תּוֹרִים אוֹ שְׁנֵיהֶן בְּנֵי יוֹנָה: תִּכְפֹּל וְתָבִיא עוֹלָתָהּ בֶּן יוֹנָה. כְּדִין הַחַטָּאת. שֶׁהַחַטָּאת הִיא עִקָּר {ח}, בֵּין שֶׁהִפְרִישַׁתּוּ תְחִלָּה בֵּין שֶׁהִפְרִישַׁתּוּ בַסּוֹף: הוֹלְכִין אַחַר הָרִאשׁוֹן. וְאֵינָהּ מְבִיאָה הַשֵּׁנִי אֶלָּא מִמִּין שֶׁהִפְרִישָׁה בָרִאשׁוֹן, בֵּין שֶׁהָיָה הָרִאשׁוֹן חַטָּאת בֵּין שֶׁהָיָה עוֹלָה. וַהֲלָכָה כְּתַנָּא קַמָּא: לֹא יָבִיאוּ הַיּוֹרְשִׁים חַטָּאתָהּ. דְּהַוְיָא חַטָּאת שֶׁמֵּתוּ בְעָלֶיהָ. וְאִי לֹא מֵהַאי טַעֲמָא, מְבִיאִים חַטָּאת אַף עַל פִּי שֶׁקָּרְבָה עוֹלָה תְּחִלָּה. וְאַף עַל גַּב דִּבְכָל מָקוֹם חַטָּאת קוֹדֶמֶת לְעוֹלָה, הַיְנוּ דַּוְקָא לְמִצְוָה אֲבָל לֹא לְעַכֵּב","rdfs:label":"ר\"ע מברטנורה קנים ב ה","jbo:name":"ר\"ע מברטנורה","jbo:seder":"jbr:mishna-5","jbo:masechet":"jbr:mishna-5-11","jbo:perek":"jbr:mishna-5-11-2","jbo:mishna":"jbr:mishna-5-11-2-5"},{"uri":"jbr:mishna-yomtov-5-11-2-5","jbo:text":"עיקר תוי\"ט {ו} כֵּן כָּתְבוּ הָרַמְבַּ\"ם וְהַמְּפָרֵשׁ. וַהֲוָה מָצֵי לְמֵימַר דְּיָמוּתוּ מִפְּנֵי שֶׁפָּרַח בָּהֶן מִבֵּין הַמֵּתוֹת: {ז} שֶׁפָּרַח כוּ'. שֶׁפָּרַח לְצַד זֶה שֶׁשָּׁם הַחַטָּאוֹת אוֹ הָעוֹלוֹת וּפָרַח מִשָּׁם לַקָּצֶה הָאַחֵר, הֲרֵי כְּבָר הָיָה תַעֲרֹבֶת הַחַטָּאת בָּעוֹלָה, וּלְפִיכָךְ כֻּלָּם יָמוּתוּ כְּמוֹ שֶׁנִּתְבָּאֵר בִּתְחִלַּת הַמַּסֶּכֶת. הָרַמְבַּ\"ם. וְהָרַ\"ב וְהַמְּפָרֵשׁ נִרְאֶה דְלֹא גָרְסֵי אוֹ שֶׁפָּרַח: {ח} עַיֵּן פֶּרֶק י' דִּזְבָחִים מִשְׁנָה ד'. וְעַיֵּן תּוֹסְפוֹת יוֹם טוֹב: {ט} יָבִיאוּ כוּ'. דְּשִׁעְבּוּדָא דְּאוֹרַיְתָא. וּמִשּׁוּם הָכִי אֲפִלּוּ לֹא הִפְרִישַׁתּוּ מֵחַיִּים. גְּמָרָא","rdfs:label":"עיקר תוי\"ט קנים ב ה","jbo:name":"עיקר תוי\"ט","jbo:seder":"jbr:mishna-5","jbo:masechet":"jbr:mishna-5-11","jbo:perek":"jbr:mishna-5-11-2","jbo:mishna":"jbr:mishna-5-11-2-5"},{"uri":"jbr:mishna-bartanura-5-11-3-1","jbo:text":"ר\"ע מברטנורה בַּמֶּה דְבָרִים אֲמוּרִים בְּכֹהֵן נִמְלָךְ. אַפִּרְקָא קַמָּא קָאֵי. וְהָכִי קָאָמְרִינַן, בַּמֶּה דְבָרִים אֲמוּרִים דְּחַטָּאת שֶׁנִּתְעָרְבָה בְעוֹלָה שֶׁכֻּלָּם יָמוּתוּ {א}, וְכֵן אַחַת לָזוֹ וּשְׁתַּיִם לָזוֹ וְשָׁלֹשׁ לָזוֹ דְּהַמֻּעָט כָּשֵׁר, הָנֵי מִלֵּי בְּכֹהֵן שֶׁבָּא לְהִמָּלֵךְ וְלִשְׁאֹל אֵיךְ מִשְׁפָּטָן. אֲבָל בְּכֹהֵן שֶׁאֵינוֹ נִמְלָךְ וְעָשָׂה לְדַעַת עַצְמוֹ קֵן שָׁלֵם לְמַעְלָה לְאִשָּׁה אַחַת, עוֹלָה כְּשֵׁרָה וְחַטָּאת פְּסוּלָה {ב}. וְאִם עָשָׂה קֵן שָׁלֵם לְמַטָּה, חַטָּאת כְּשֵׁרָה וְעוֹלָה פְּסוּלָה. הִלְכָּךְ, אֶחָד לָזוֹ וְאֶחָד לָזוֹ שְׁנַיִם לָזוֹ כוּ' וְעָשָׂה כֻלָּן לְמַעְלָה, מֶחֱצָה כָּשֵׁר דְּהַיְנוּ עוֹלוֹת, וּמֶחֱצָה פָּסוּל הַיְנוּ חַטָּאוֹת. וְאִם עָשָׂה כֻלָּן לְמַטָּה, חַטָּאוֹת כְּשֵׁרוֹת וְעוֹלוֹת פְּסוּלוֹת. וְכָל פִּרְקָא קַמָּא מַיְרֵי לְכַתְּחִלָּה, וְהַאי פִּרְקָא מַיְרֵי בְדִיעֲבַד. וּבְאֶחָד לָזוֹ וּשְׁנַיִם לָזוֹ דַּאֲמַרַן לְעֵיל בְּנִמְלָךְ הַמֻּעָט כָּשֵׁר, הָכָא בְּלֹא נִמְלַךְ הַמְרֻבֶּה כָּשֵׁר, כֵּיוָן שֶׁעָשָׂה חֶצְיָן לְמַעְלָה וְחֶצְיָן לְמַטָּה. כֵּיצַד, הֲרֵי שֶׁמֵּאֶחָד לָזוֹ עָשָׂה אוֹתוֹ קֵן שֶׁל אִשָּׁה לְמַעְלָה וּמִשְּׁנֵי קִנִּין שֶׁל אִשָּׁה אַחֶרֶת עָשָׂה פְרִידָה אַחַת מֵהֶן לְמַעְלָה כְּדֵי שֶׁיִּהְיוּ חֶצְיָן לְמַעְלָה, וְנִשְׁאֲרוּ שָׁלֹשׁ פְּרִידוֹת לְמַטָּה, הֲרֵי כָּשֵׁר שְׁתֵּי עוֹלוֹת לְמַעְלָה וּשְׁתֵּי חַטָּאוֹת לְמַטָּה, הֲרֵי שְׁנֵי קִנִּין כְּשֵׁרִים וּשְׁלִישִׁי פָּסוּל, וְזֶהוּ הַמְרֻבֶּה כָּשֵׁר. וְכֵן שְׁנַיִם לָזוֹ וּשְׁלֹשָׁה לָזוֹ, מִן הַשְּׁנֵי קִנִּים יֵשׁ אַרְבַּע פְּרִידוֹת לְמַעְלָה, וְעוֹד לָקַח פְּרִידָה אַחַת מִן הַשְּׁלֹשָׁה קִנִּין, הֲרֵי חָמֵשׁ פְּרִידוֹת לְמַעְלָה וְחָמֵשׁ פְּרִידוֹת לְמַטָּה, מִן הֶחָמֵשׁ פְּרִידוֹת שֶׁל מַעְלָה יֵשׁ שָׁלֹשׁ עוֹלוֹת, וְשֶׁלְּמַטָּה שָׁלֹשׁ חַטָּאוֹת, הֲרֵי שְׁלֹשָׁה קִנִּין כְּשֵׁרִים, וְזֶהוּ הַמְרֻבֶּה כָּשֵׁר, וּמִיהוּ עֲשָׂרָה לָזוֹ וּמֵאָה לָזוֹ, אִי אֶפְשָׁר לִמְצֹא בְעִנְיָן זֶה, לְפִי שֶׁהֵן זוּגוֹת, וְצָרִיךְ לוֹמַר דְּהַמְרֻבֶּה כָּשֵׁר דִּתְנַן בְּמַתְנִיתִין אֵינוֹ חוֹזֵר אֶלָּא לְאֶחָד לָזוֹ וּשְׁנַיִם לָזוֹ כוּ' שֶׁאֵינָן זוּגוֹת, וְאַיְדֵי דִתְנַן לְעֵיל בִּכְהַאי גַּוְנָא הַמֻּעָט כָּשֵׁר, תָּנָא נַמִּי בִכְהַאי גַּוְנָא הַמְרֻבֶּה כָּשֵׁר בְּאֵינוֹ נִמְלָךְ. וּמִיהוּ אַף בַּעֲשָׂרָה לָזוֹ וּמֵאָה לָזוֹ הַמְרֻבֶּה כָּשֵׁר, שֶׁאֵין פָּסוּל מֵהֶן אֶלָּא עֲשָׂרָה קִנִּים, דְּשֶׁמָּא כָּל הַקִּנִּים שֶׁל אִשָּׁה אַחַת לְמַעְלָה וְנִפְסְלוּ הַחַטָּאוֹת, אוֹ כֻּלָּן לְמַטָּה וְנִפְסְלוּ הָעוֹלוֹת, וְעַל כָּרְחֲךָ עֲשָׂרָה קִנִּים שְׁלֵמִים פְּסוּלִים: אֶת שֶׁלְּמַעְלָה מֶחֱצָה כָשֵׁר וּמֶחֱצָה פָסוּל. כֵּיוָן שֶׁעָשָׂה קֵן שָׁלֵם לְמַעְלָה. וְהוֹאִיל שֶׁקִּנִּים הָאֵלּוּ לִשְׁתֵּי נָשִׁים, יָבִיאוּ קֵן אֶחָד בְּשֻׁתָּפוּת וְיַתְנוּ בֵינֵיהֶן, אִם מִשֶּׁל רִאשׁוֹן עוֹלָה לְלֵאָה, תְּהֵא בָאַחֲרוֹן חַטָּאת לְלֵאָה, אוֹ אִפְּכָא. וְדַוְקָא עָשָׂה קֵן שָׁלֵם לְמַעְלָה, אֲבָל אִם חִלֵּק הַקִּנִּים פְּרִידָה אַחַת לְמַעְלָה וּפְרִידָה אַחַת לְמַטָּה, הַכֹּל כָּשֵׁר, שֶׁאֲנִי אוֹמֵר עוֹלָה לְמַעְלָה וְחַטָּאת לְמַטָּה, שֶׁהַקִּנִּים מִתְפָּרְשִׁים בַּעֲשִׂיַּת כֹּהֵן","rdfs:label":"ר\"ע מברטנורה קנים ג א","jbo:name":"ר\"ע מברטנורה","jbo:seder":"jbr:mishna-5","jbo:masechet":"jbr:mishna-5-11","jbo:perek":"jbr:mishna-5-11-3","jbo:mishna":"jbr:mishna-5-11-3-1"},{"uri":"jbr:mishna-yomtov-5-11-3-1","jbo:text":"עיקר תוי\"ט {א} וְכֵן כָּתַב הַמְּפָרֵשׁ. וּמִשּׁוּם מִשְׁנָה ג' הוּא דְּנָקְטֵי הָכִי. דְּהָא הָכָא בִּסְתוּמָה אֲנַן קָיְמִינַן: {ב} וְיַעֲשׂוּ כְּמוֹ שֶׁכָּתַב הָרַ\"ב בְּסוֹף מַתְנִיתִין. וְכֻלֵּיהּ פִּרְקִין כְּמַאן דְּאָמַר בַּעֲלֵי חַיִּים אֵינָן נִדְחִין, וּמִשּׁוּם הָכִי כִּי אַקְרִיב אִרַצֵּי","rdfs:label":"עיקר תוי\"ט קנים ג א","jbo:name":"עיקר תוי\"ט","jbo:seder":"jbr:mishna-5","jbo:masechet":"jbr:mishna-5-11","jbo:perek":"jbr:mishna-5-11-3","jbo:mishna":"jbr:mishna-5-11-3-1"},{"uri":"jbr:mishna-bartanura-5-11-3-2","jbo:text":"ר\"ע מברטנורה זֶה הַכְּלָל כָּל מָקוֹם שֶׁאַתָּה יָכוֹל לַחֲלֹק כוּ'. כְּלוֹמַר, שֶׁקַּן אִשָּׁה אַחַת אֵינוֹ נֶחְלָק לִשְׁנַיִם אֶלָּא קַן אִשָּׁה אַחַת לְמַעְלָה וְקַן אִשָּׁה אַחֶרֶת לְמַטָּה, מֶחֱצָה כָּשֵׁר וּמֶחֱצָה פָּסוּל: וְכָל מָקוֹם כוּ'. כְּגוֹן אֶחָד לָזוֹ וּשְׁנַיִם לָזוֹ, שֶׁיֵּשׁ מֵחֵלֶק שֶׁל אִשָּׁה אַחַת לְמַעְלָה וּלְמַטָּה, הַמְרֻבֶּה כָּשֵׁר כִּדְפָרִישִׁית","rdfs:label":"ר\"ע מברטנורה קנים ג ב","jbo:name":"ר\"ע מברטנורה","jbo:seder":"jbr:mishna-5","jbo:masechet":"jbr:mishna-5-11","jbo:perek":"jbr:mishna-5-11-3","jbo:mishna":"jbr:mishna-5-11-3-2"},{"uri":"jbr:mishna-bartanura-5-11-3-3","jbo:text":"ר\"ע מברטנורה חַטָּאת לָזוֹ וְעוֹלָה לָזוֹ כוּ'. הָא נַמִּי קָאֵי אַדְּתָנֵי לְעֵיל בְּפֶרֶק קַמָּא, עוֹלָה שֶׁנִּתְעָרְבָה בְחַטָּאת אוֹ אִפְּכָא, כֻּלָּן יָמוּתוּ. וְהָנֵי מִלֵּי בְּנִמְלָךְ, אֲבָל בְּלֹא נִמְלָךְ עַל תַּעֲרָבְתּוֹ וְעָשָׂה קֵן {ג} לְמַטָּה וְקֵן לְמַעְלָה, מֶחֱצָה כָּשֵׁר וּמֶחֱצָה פָּסוּל. וְאַף עַל גַּב דְּאִי אָתֵי לְאִמְּלוֹכֵי אָמְרִינַן לֵיהּ לֹא תַקְרִיב, כִּדְתַנְיָא יָמוּתוּ כֻלָּן, הַשְׁתָּא דְּלֹא נִמְלַךְ אָמְרִינַן שֶׁכָּל אֶחָד נַעֲשָׂה כְהִלְכָתוֹ וְכָשֵׁר","rdfs:label":"ר\"ע מברטנורה קנים ג ג","jbo:name":"ר\"ע מברטנורה","jbo:seder":"jbr:mishna-5","jbo:masechet":"jbr:mishna-5-11","jbo:perek":"jbr:mishna-5-11-3","jbo:mishna":"jbr:mishna-5-11-3-3"},{"uri":"jbr:mishna-yomtov-5-11-3-3","jbo:text":"עיקר תוי\"ט {ג} רוֹצֶה לוֹמַר שְׁתֵּי פְרִידוֹת שֶׁהָאַחַת חַטָּאת וְאַחַת לְעוֹלָה","rdfs:label":"עיקר תוי\"ט קנים ג ג","jbo:name":"עיקר תוי\"ט","jbo:seder":"jbr:mishna-5","jbo:masechet":"jbr:mishna-5-11","jbo:perek":"jbr:mishna-5-11-3","jbo:mishna":"jbr:mishna-5-11-3-3"},{"uri":"jbr:mishna-bartanura-5-11-3-4","jbo:text":"ר\"ע מברטנורה חַטָּאת וְעוֹלָה וּסְתוּמָה וּמְפֹרֶשֶׁת. שְׁתֵּי נָשִׁים שֶׁלָּקְחוּ שְׁלֹשָׁה קִנִּין, זוֹ צְרִיכָה עוֹלָה וְקֵן שָׁלֵם, דְּהַיְנוּ שְׁתֵּי עוֹלוֹת וְחַטָּאת אַחַת, וְזוֹ צְרִיכָה חַטָּאת וְקֵן שָׁלֵם, דְּהַיְנוּ שְׁתֵּי חַטָּאוֹת וְעוֹלָה אַחַת, וּפֵרְשׁוּ אֶחָד מִן הַקִּנִּין פְּרִידָה עוֹלָה לָזוֹ וּפְרִידָה חַטָּאת לָזוֹ, וְאֶחָד מִן הַקִּנִּין הִנִּיחוּ סְתוּמָה שֶׁלֹּא פֵרְשׁוּ אֵיזוֹ עוֹלָה וְאֵיזוֹ חַטָּאת, וְהַשְּׁלִישִׁי פֵּרְשׁוּ אֵיזוֹ עוֹלָה וְאֵיזוֹ חַטָּאת, אֲבָל בְּעָלִים לֹא נִתְפָּרְשׁוּ, הֲרֵי חַטָּאת לָזוֹ וְעוֹלָה לָזוֹ וְקֵן סְתוּמָה וְקֵן מְפֹרֶשֶׁת, וְצָרִיךְ לְהַקְרִיב שְׁנֵי הַקִּנִּין הַלָּלוּ סְתָם עַל שְׁתֵּיהֶן, הָעוֹלוֹת לְמַעְלָה וְחַטָּאוֹת לְמַטָּה, וְעוֹלָה לָזוֹ וְחַטָּאת לָזוֹ צָרִיךְ לְהַקְרִיב לְשֵׁם בְּעָלִים {ד}. וְאִם נְתָנָם הַכֹּהֵן חֶצְיָן לְמַטָּה וְחֶצְיָן לְמַעְלָה, אֵין כְּשֵׁרָה אֶלָּא סְתוּמָה, דְּהֵי מִנַּיְהוּ דַּעֲבַד עוֹלָה וְהֵי מִנַּיְהוּ דַּעֲבַד חַטָּאת, כָּשֵׁר, כֵּיוָן שֶׁכָּל קֵן וְקֵן הָיָה בִּפְנֵי עַצְמוֹ: מִתְחַלֶּקֶת בֵּינֵיהֶם. הוֹאִיל וּבְעֵרוּב לְקָחוּם, הָאַחַת יָצְאָה יְדֵי חַטָּאת וְהָאַחַת יָצְאָה יְדֵי עוֹלָה","rdfs:label":"ר\"ע מברטנורה קנים ג ד","jbo:name":"ר\"ע מברטנורה","jbo:seder":"jbr:mishna-5","jbo:masechet":"jbr:mishna-5-11","jbo:perek":"jbr:mishna-5-11-3","jbo:mishna":"jbr:mishna-5-11-3-4"},{"uri":"jbr:mishna-yomtov-5-11-3-4","jbo:text":"עיקר תוי\"ט {ד} וּמִיהוּ כִּי אַקְרִיב בִּסְתָמָא, כָּל אַחַת עָלְתָה לְמִי שֶׁהִיא כוּ'. וּמִשּׁוּם הָכִי מַשְׁכַּחַת לְהוּ מֶחֱצָה כָּשֵׁר וּמֶחֱצָה פָּסוּל כְּדִתְנִינַן. וְכָתְבוּ הַתּוֹסָפוֹת דְּלֹא הֲוָה צָרִיךְ לְמִתְנֵי אֶלָּא סְתוּמָה וּמְפֹרֶשֶׁת, דִּבְחַטָּאת וְעוֹלָה אֵין מַרְוִיחַ כְּלוּם","rdfs:label":"עיקר תוי\"ט קנים ג ד","jbo:name":"עיקר תוי\"ט","jbo:seder":"jbr:mishna-5","jbo:masechet":"jbr:mishna-5-11","jbo:perek":"jbr:mishna-5-11-3","jbo:mishna":"jbr:mishna-5-11-3-4"},{"uri":"jbr:mishna-bartanura-5-11-3-5","jbo:text":"ר\"ע מברטנורה חַטָּאת שֶׁנִּתְעָרְבָה בְחוֹבָה. כְּלוֹמַר הָא דִתְנִינַן לְעֵיל בְּפֶרֶק קַמָּא חַטָּאת שֶׁנִּתְעָרְבָה בְחוֹבָה אֵין כָּשֵׁר אֶלָּא מִנְיַן חַטָּאוֹת שֶׁבַּחוֹבָה, פְּעָמִים שֶׁעוֹלֶה אוֹתוֹ מִנְיָן לְמֶחֱצָה כָּשֵׁר וּמֶחֱצָה פָּסוּל, וּפְעָמִים שֶׁעוֹלֶה לְפָחוֹת מִמֶּחֱצָה, וּמְפָרֵשׁ וְאָזֵיל כֵּיצַד: חוֹבָה שְׁנַיִם בְּחַטָּאת מֶחֱצָה כָשֵׁר וּמֶחֱצָה פָסוּל. פֵּרוּשׁ, שְׁנֵי קִנִּין חוֹבָה שֶׁיֵּשׁ בָּהֶן כִּפְלַיִם בַּחַטָּאת, כְּגוֹן שֶׁהִקְרִיב מֵהֶן עוֹלָה אַחַת וְנִשְׁתַּיְּרוּ שְׁתֵּי חַטָּאוֹת וְעוֹלָה אֶחָת: מֶחֱצָה כָשֵׁר וּמֶחֱצָה פָסוּל. שֶׁעוֹלָה אַחַת הַנִּשְׁאֶרֶת אֵינוֹ יָכוֹל לְהַקְרִיב שֶׁמָּא זֶהוּ שֶׁנִּקְבַּע לְחַטָּאת {ה}, וְחַטָּאת הַמְעֹרֶבֶת אֵינוֹ יָכוֹל לְהַקְרִיב שֶׁמָּא הִיא הָעוֹלָה הַנִּשְׁאֶרֶת {ו}, הִלְכָּךְ אֵינוֹ מַקְרִיב אֶלָּא שְׁתֵּי הַחַטָּאוֹת, וְהַחַטָּאת הַמְּעֹרֶבֶת וְהָעוֹלָה הַנִּשְׁאֶרֶת פְּסוּלִין, וְהַיְנוּ מֶחֱצָה כָּשֵׁר וּמֶחֱצָה פָּסוּל: חַטָּאת שְׁנַיִם בְּחוֹבָה מִנְיָן שֶׁבַּחוֹבָה כָּשֵׁר. פֵּרוּשׁ, כְּגוֹן שֶׁקָּרְבָה חַטָּאת אַחַת מִן הַשְּׁנֵי קִנִּין וְנִשְׁתַּיְּרוּ שְׁתֵּי עוֹלוֹת וְחַטָּאת אֶחָת {ז}, הֲרֵי הֵן אַרְבַּע פְּרִידוֹת עִם חַטָּאת שֶׁנִּתְעָרְבָה בֵינֵיהֶן, וַהֲרֵי אֵינוֹ יָכוֹל לְהַקְרִיב שְׁתֵּי הָעוֹלוֹת {ח} שֶׁמָּא יִקַּח חַטָּאת הַמְעֹרֶבֶת, וְגַם שְׁתֵּי חַטָּאוֹת {ט} לֹא יַקְרִיב שֶׁמָּא יִקַּח אוֹתוֹ שֶׁנִּקְבַּע לְעוֹלָה, הִלְכָּךְ אֵינוֹ מַקְרִיב אֶלָּא חַטָּאת אַחַת, הֲרֵי עוֹלֶה אוֹתוֹ מִנְיָן הַפָּחוֹת שֶׁבַּחוֹבָה לְפָחוֹת מִמֶּחֱצָה כָּשֵׁר. וּכְהַאי גַּוְנָא מְפָרְשִׁינַן נַמִּי וְכֵן עוֹלָה שֶׁנִּתְעָרְבָה בְחוֹבָה","rdfs:label":"ר\"ע מברטנורה קנים ג ה","jbo:name":"ר\"ע מברטנורה","jbo:seder":"jbr:mishna-5","jbo:masechet":"jbr:mishna-5-11","jbo:perek":"jbr:mishna-5-11-3","jbo:mishna":"jbr:mishna-5-11-3-5"},{"uri":"jbr:mishna-yomtov-5-11-3-5","jbo:text":"עיקר תוי\"ט {ה} מְפָרֵשׁ. וְרוֹצֶה לוֹמַר שֶׁמָּא זוֹהִי אוֹתָהּ הַמְּעֹרֶבֶת שֶׁכְּבָר נִקְבְּעָה לְחַטָּאת: {ו} כְּלוֹמַר, אַחַר שֶׁהִקְרִיב שְׁתֵּי חַטָּאוֹת מֵהַתַּעֲרֹבוֹת שׁוּב לֹא יוּכַל לְהַקְרִיב עוֹד חַטָּאת עַל דַּעַת שֶׁהִיא זוֹ שֶׁנִּתְעָרְבָה, דְּשֶׁמָּא זוֹ הִיא עוֹלָה הַנִּשְׁאֶרֶת, דְּהוֹאִיל וְנִקְרְבוּ שְׁתֵּי חַטָּאוֹת מִן הַתַּעֲרֹבוֹת הֲרֵי הֻקְבְּעָה הַשְּׁלִישִׁית לְעוֹלָה וְשֶׁמָּא זוֹ הִיא, וְלֹא הִיא אוֹתָהּ הַחַטָּאת שֶׁנִּתְעָרְבָה: {ז} וְיִהְיֶה פִּי שְׁנַיִם בַּחוֹבָה, שֶׁיֵּשׁ בַּחוֹבָה כִּפְלַיִם עוֹלוֹת כְּנֶגֶד הַחַטָּאוֹת: {ח} רְצוֹנוֹ לוֹמַר, גַּם שְׁתֵּיהֶן, וַאֲפִלּוּ אַחַת מֵהֶן לֹא: {ט} רְצוֹנוֹ לוֹמַר, שְׁתַּיִם בְּיַחַד אֵינוֹ יָכוֹל לְהַקְרִיב, אֲבָל אַחַת מַקְרִיב. וְעַיֵּן תּוֹסְפוֹת יוֹם טוֹב","rdfs:label":"עיקר תוי\"ט קנים ג ה","jbo:name":"עיקר תוי\"ט","jbo:seder":"jbr:mishna-5","jbo:masechet":"jbr:mishna-5-11","jbo:perek":"jbr:mishna-5-11-3","jbo:mishna":"jbr:mishna-5-11-3-5"},{"uri":"jbr:mishna-bartanura-5-11-3-6","jbo:text":"ר\"ע מברטנורה הֲרֵי עָלַי קֵן לִכְשֶׁאֵלֵד זָכָר. בְּיוֹלֶדֶת עֲנִיָּה עָסְקִינַן. דְּאִלּוּ עֲשִׁירָה מְבִיאָה כֶבֶשׂ לְחוֹבָתָהּ: וְהַכֹּהֵן צָרִיךְ לַעֲשׂוֹת שָׁלֹשׁ לְמַעְלָה. שֶׁקַּן נְדָבָה שְׁתֵּיהֶן עוֹלוֹת וְקֵן שֶׁל חוֹבָה עוֹלָה לְמַעְלָה וְחַטָּאת לְמַטָּה, וְהוּא לֹא עָשָׂה כֵן, אֶלָּא שְׁתַּיִם לְמַעְלָה וּשְׁתַּיִם לְמַטָּה {י}, וְלֹא נִמְלַךְ בָּהּ לָדַעַת עַל מַה הֱבִיאָתָן, וְנִפְסְלָה פְּרִידָה אַחַת, הִלְכָּךְ צְרִיכָה שֶׁתָּבִיא פְּרִידָה אַחֶרֶת וְתַקְרִיבֶנָּהּ לְמַעְלָה: מִמִּין אֶחָד. כְּלוֹמַר, בַּמֶּה דְבָרִים אֲמוּרִים, כְּשֶׁהָיוּ מִמִּין אֶחָד. אֲבָל הָיוּ הַשְּׁנֵי קִנִּין שֶׁהֵבִיאָה מִשְּׁנֵי מִינִים, דְּהַיְנוּ קֵן אֶחָד תּוֹרִים וְקֵן אֶחָד בְּנֵי יוֹנָה, צְרִיכָה לְהָבִיא פְּרִידָה אַחַת תּוֹר וּפְרִידָה אַחַת מִבְּנֵי יוֹנָה, כְּדֵי לְהַשְׁלִים הַפְּרִידָה שֶׁנִּפְסְלָה, דְּלֹא יָדְעִינַן אִם מִן הַתּוֹרִים אִם מִן בְּנֵי יוֹנָה הָיְתָה, וּתְנַן לְעֵיל אֵין מְבִיאִים תּוֹרִים כְּנֶגֶד בְּנֵי יוֹנָה כוּ': פֵּרְשָׁה נִדְרָהּ. כְּשֶׁהֵבִיאָה שְׁנֵי קִנִּין לַכֹּהֵן פֵּרְשָׁה וְאָמְרָה אֵלּוּ לְנִדְרִי וְאֵלּוּ לְחוֹבָתִי: מִמִּין אֶחָד. כְּלוֹמַר אִם שְׁנֵי קִנִּין הַלָּלוּ הָיוּ מִמִּין אֶחָד דְּהַיְנוּ שְׁנֵיהֶן תּוֹרִים אוֹ שְׁנֵיהֶן בְּנֵי יוֹנָה, וְהִקְרִיב מֵהֶן הַכֹּהֵן שְׁתַּיִם לְמַעְלָה וּשְׁתַּיִם לְמַטָּה, אֵין כָּשֵׁר אֶלָּא פְּרִידָה אַחַת מִכָּל הָאַרְבַּע שֶׁהִקְרִיב, וְהִיא הָעוֹלָה שֶׁבַּחוֹבָה, מִידִי דַּהֲוֵי כְעוֹלָה שֶׁנִּתְעָרְבָה בְחוֹבָה דַּאֲמַרַן לְעֵיל אֵין כָּשֵׁר אֶלָּא מִנְיַן עוֹלוֹת שֶׁבַּחוֹבָה, וּצְרִיכָה לְהָבִיא עוֹד שָׁלֹשׁ פְּרִידוֹת, וּמַקְרִיב מֵהֶן אַחַת לְמַטָּה וְהִיא הַחַטָּאת שֶׁבַּחוֹבָה, וּשְׁתַּיִם לְמַעְלָה וְהוּא הַנֶּדֶר: מִשְּׁנֵי מִינִים תָּבִיא אַרְבַּע. אִם הֵבִיאָה שְׁנֵי קִנִּין מִשְּׁנֵי מִינִים וּפֵרְשָׁה נִדְרָהּ וְלֹא יָדַע הַכֹּהֵן אֵיזֶה שְׁתַּיִם מֵהֶן עָשָׂה לְמַעְלָה וְאֵיזֶה עָשָׂה לְמַטָּה, צְרִיכָה לְהָבִיא אַרְבַּע פְּרִידוֹת, דְּשֶׁמָּא הַשְּׁתֵּי תוֹרִים שֶׁהֵבִיאָה לְנִדְרָהּ וְהֵן עוֹלוֹת נַעֲשׂוּ לְמַטָּה וְנִשְׁאַר עָלֶיהָ הַנֶּדֶר כֻּלּוֹ, וּשְׁנֵי בְנֵי יוֹנָה שֶׁהֵן חוֹבָה נַעֲשׂוּ לְמַעְלָה וְנִשְׁאַר עָלֶיהָ בֶּן יוֹנָה אֶחָד לְחַטָּאת מֵחוֹבָתָהּ, אוֹ שֶׁמָּא שְׁנֵי בְנֵי יוֹנָה שֶׁל חוֹבָה נַעֲשׂוּ לְמַטָּה וְנִשְׁאַר עָלֶיהָ בֶּן יוֹנָה שֶׁל עוֹלָה מֵחוֹבָתָהּ: קָבְעָה נִדְרָהּ. כְּגוֹן שֶׁאָמְרָה בִשְׁעַת נִדְרָהּ הֲרֵי עָלַי קֵן מִמִּין פְּלוֹנִי. וּפֵרְשָׁה נִדְרָהּ דִּלְעֵיל, לֹא פֵרְשָׁה כְלוּם בִּשְׁעַת הַנֶּדֶר, אֶלָּא לְאַחַר שֶׁנָּדְרָה סְתָם הֲרֵי עָלַי קֵן הֵבִיאָה מֵאֵיזֶה מִין שֶׁרָצְתָה וְאָמְרָה אֵלּוּ לְנִדְרִי: צְרִיכָה לְהָבִיא עוֹד חָמֵשׁ פְּרִידוֹת. הָכָא מַיְרֵי כְּגוֹן שֶׁלְּאַחַר שֶׁקָּבְעָה נִדְרָהּ וְהֵבִיאָה נִדְרָהּ עִם חוֹבָתָהּ אֶל הַכֹּהֵן עָשָׂה הַכֹּהֵן שְׁתַּיִם לְמַעְלָה וּשְׁתַּיִם לְמַטָּה וְלֹא יָדַע אִם נִדְרָהּ עָשָׂה לְמַעְלָה וְחוֹבָתָהּ לְמַטָּה אִם לְהֶפֶךְ, וְהִיא גַם הִיא שָׁכְחָה אֵיזֶה מִין קָבְעָה לְנִדְרָהּ אִם תּוֹרִים אִם בְּנֵי יוֹנָה, צְרִיכָה לְהָבִיא עוֹד חָמֵשׁ פְּרִידוֹת, דְּשֶׁמָּא הַנֶּדֶר נַעֲשָׂה לְמַטָּה וְהַחוֹבָה לְמַעְלָה וְאֵין כָּשֵׁר אֶלָּא עוֹלָה שֶׁבַּחוֹבָה בִּלְבַד וְנִשְׁאַר עָלֶיהָ חַטָּאת שֶׁל חוֹבָה וּשְׁתֵּי עוֹלוֹת שֶׁל הַנֶּדֶר, וּמִפְּנֵי שֶׁשָּׁכְחָה בְּאֵיזֶה מִין קָבְעָה נִדְרָהּ צְרִיכָה לְהָבִיא שְׁתֵּי תוֹרִים וּשְׁנֵי בְנֵי יוֹנָה וְלַעֲשׂוֹת אַרְבַּעְתָּן לְמַעְלָה כְּדֵי לָצֵאת יְדֵי נִדְרָהּ, וּצְרִיכָה לְהָבִיא נַמִּי בֶּן יוֹנָה אוֹ תוֹר לְחַטָּאת לְהַשְׁלִים חוֹבָתָהּ, הֲרֵי חָמֵשׁ פְּרִידוֹת. וְהָנֵי מִלֵּי כְּשֶׁהֵבִיאָה מִתְּחִלָּה נִדְרָהּ וְחוֹבָתָהּ הַכֹּל מִמִּין אֶחָד, אֲבָל אִם יָדְעָה שֶׁמִּתְּחִלָּה הֵבִיאָה נִדְרָהּ וְחוֹבָתָהּ מִשְּׁנֵי מִינִים וְשָׁכְחָה מֵאֵיזֶה מִין קָבְעָה נִדְרָהּ, צְרִיכָה לְהָבִיא שֵׁשׁ פְּרִידוֹת, אַרְבַּע לְהַשְׁלִים נִדְרָהּ דְּהַיְנוּ שְׁתֵּי תוֹרִים וּשְׁנֵי בְנֵי יוֹנָה כְּדַאֲמַרַן לְעֵיל, כֵּיוָן שֶׁאֵינָהּ יוֹדַעַת בְּאֵיזֶה מִין קָבְעָה לְנִדְרָהּ וּצְרִיכָה לָצֵאת יְדֵי שְׁנֵיהֶם, וּשְׁתֵּי תוֹרִים אוֹ שְׁנֵי בְנֵי יוֹנָה לַעֲשׂוֹת אֶחָד חַטָּאת וְאֶחָד עוֹלָה לְהַשְׁלִים חוֹבָתָהּ. וְהָכָא לֹא אָמְרִינַן דְּדַי לָהּ בְּבֶן יוֹנָה אוֹ תוֹר לְחַטָּאת בִּלְבַד וְתַעֲלֶה לָהּ הָעוֹלָה שֶׁהִקְרִיבָה תְחִלָּה לְשֵׁם חוֹבָה כְּדַאֲמַרַן לְעֵיל, דְּבִשְׁלָמָא כְּשֶׁהֵבִיאָה מִמִּין אֶחָד אֵינָהּ צְרִיכָה לְהָבִיא לְעוֹלַת חוֹבָתָהּ, מִמַּה נַפְשָׁךְ, אִם אוֹתָן תּוֹרִין שֶׁקָּבְעָה לְנִדְרָהּ נַעֲשָׂה לְמַטָּה שְׁתֵּיהֶן, אִם כֵּן חוֹבָתָהּ לְמַעְלָה כֻּלָּהּ וְיָצְאָה יְדֵי חוֹבָתָהּ מֵעוֹלָה, וְאִם חוֹבָתָהּ נַעֲשֵׂית עוֹלָה לְמַטָּה וְחַטָּאת לְמַעְלָה, אִם כֵּן נִדְרָהּ נַמִּי נַעֲשֵׂית אַחַת לְמַעְלָה וְאַחַת לְמַטָּה וְיָצְאָה יְדֵי נִדְרָהּ מִתּוֹךְ אֶחָד, וּשְׁתֵּי תוֹרִים שֶׁהֵבִיאָה עַכְשָׁיו בָּאַחַת יָצְאָה יְדֵי נִדְרָהּ וּבָאַחַת יְדֵי עוֹלַת חוֹבָתָהּ. וְאִם חוֹבָתָהּ נַעֲשֵׂית כֻּלָּהּ לְמַטָּה וְהַחַטָּאת כְּשֵׁרָה וְהָעוֹלָה פְּסוּלָה, הַשְּׁתֵּי תוֹרִים שֶׁהֵבִיאָה עַכְשָׁיו בְּאַחַת הִשְׁלִימָה חוֹבָתָהּ וְהָאַחַת הִיא נְדָבָה, וְחַטָּאת שֶׁמְּבִיאָה עַכְשָׁיו תָּבִיא עַל הַסָּפֵק וְלֹא תֵּאָכֵל {יא}. וְאִם הָיוּ הָרִאשׁוֹנִים יוֹנִים תָּבִיא עַכְשָׁיו חַטָּאתָהּ בֶּן יוֹנָה, וְעוֹלָה אֵינָהּ צְרִיכָה מִמַּה נַפְשָׁךְ כְּמוֹ שֶׁאָמַרְנוּ בַתּוֹרִים. אֲבָל כְּשֶׁהֵבִיאָה שְׁנֵי מִינִים וְשָׁכְחָה אֵיזֶה מִין קָבְעָה לְנִדְרָהּ וְאֵיזֶה מִין קָבְעָה לְחוֹבָתָהּ {יב} וְגַם שָׁכְחָה מַה פֵּרְשָׁה, וְעָשָׂה הַכֹּהֵן כָּל מִין וּמִין אֶחָד לְמַעְלָה וְאֶחָד לְמַטָּה {יג} שֶׁהָיָה סָבוּר שֶׁשְּׁנֵיהֶן חוֹבוֹת סְתוּמוֹת, תָּבִיא אַרְבַּע לְנִדְרָהּ, שְׁתֵּי תוֹרִין וּשְׁנֵי יוֹנִים, לְפִי שֶׁאֵינָהּ יוֹדַעַת אֵיזֶה מִין קָבְעָה לְנִדְרָהּ, וְגַם שְׁנֵי מִינִין [צְרִיכָה לְחַטָּאת לְזַוְּגָהּ לְעוֹלַת חוֹבָתָהּ], לְפִי שֶׁאֵינָהּ יוֹדַעַת מֵאֵיזֶה מִין הָיְתָה {יד}, וַאֲנַן תּוֹר כְּנֶגֶד תּוֹר וְיוֹנָה כְּנֶגֶד יוֹנָה בָּעִינַן: נְתָנָתַם לַכֹּהֵן וְאֵין יָדוּעַ כוּ'. כְּגוֹן שֶׁקָּבְעָה נִדְרָהּ וְקָבְעָה חוֹבָתָהּ וְהֵבִיאָה לַכֹּהֵן קֵן לְנִדְרָהּ וְקֵן לְחוֹבָתָהּ וְאֵינָהּ יוֹדַעַת מֵאֵיזֶה מִין קָבְעָה נִדְרָהּ וּמֵאֵיזֶה מִין קָבְעָה חוֹבָתָהּ, אוֹ אִם נָתְנָה לַכֹּהֵן שְׁנֵי מִינִין אוֹ מִין אֶחָד וְהַכֹּהֵן אֵינוֹ יוֹדֵעַ אִם עָשָׂה הַכֹּל לְמַעְלָה אוֹ הַכֹּל לְמַטָּה אוֹ מֶחֱצָה לְמַעְלָה וּמֶחֱצָה לְמַטָּה, הֲרֵי זוֹ מְבִיאָה אַרְבַּע פְּרִידוֹת לְנִדְרָהּ, שְׁתֵּי תוֹרִין וּשְׁנֵי בְּנֵי יוֹנָה, וּמְבִיאָה גַם כֵּן שְׁתַּיִם לְחוֹבָתָהּ אַחַת חַטָּאת וְאַחַת עוֹלָה מֵאֵיזֶה מִשְּׁנֵי מִינִים שֶׁתִּרְצֶה, וּמְבִיאָה חַטָּאת {טו}: אָמַר רַבִּי יְהוֹשֻׁעַ זֶהוּ שֶׁאָמְרוּ כוּ'. כְּשֵׁם שֶׁהַכֶּבֶשׂ חַי אֵין יוֹצֵא מִמֶּנּוּ אֶלָּא קוֹל אֶחָד, וּכְשֶׁהוּא מֵת שֶׁהָיָה רָאוּי שֶׁיִּפְסֹק קוֹלוֹ יוֹצְאִים מִמֶּנּוּ שִׁבְעָה קוֹלוֹת כְּדִמְפָרֵשׁ וְאָזֵיל, הָכָא נַמִּי כְּשֶׁנָּדְרָה תְחִלָּה קֹדֶם שֶׁהֵבִיאָה כְלוּם לֹא הָיְתָה צְרִיכָה אֶלָּא קֵן לְנִדְרָהּ וְקֵן לְחוֹבָתָהּ, וּלְאַחַר שֶׁקָּבְעָה נִדְרָהּ וְהֵבִיאָה נִדְרָהּ וְחוֹבָתָהּ, לְפִי שֶׁאֵינָהּ יוֹדַעַת מַה קָּבְעָה וְאֵין יוֹדֵעַ הַכֹּהֵן מַה הִקְרִיב, צְרִיכָה לְהָבִיא אַרְבַּע פְּרִידוֹת לְנִדְרָהּ וְאַרְבַּע לְחוֹבָתָהּ כְּדַאֲמַרַן {טז}: קַרְנָיו לַחֲצוֹצְרוֹת. לְשׁוֹפָרוֹת. דְּקָרִינַן לְשִׁפּוּרָא חֲצוֹצַרְתָא {יז}: אַף צַמְרוֹ. לַעֲשׂוֹת מִמֶּנּוּ תְּכֵלֶת. עוֹשִׂים מִצַּמְרוֹ מְעִיל שֶׁכֻּלּוֹ תְכֵלֶת וְעַל שׁוּלָיו פַּעֲמוֹנִים שֶׁמַּשְׁמִיעִים קוֹל. וְתַנָּא קַמָּא תְּכֵלֶת לֹא קָא חֲשִׁיב, לְפִי שֶׁאֵין הַתְּכֵלֶת מַשְׁמִיעַ קוֹל אֶלָּא הַפַּעֲמוֹנִים שֶׁעַל שׁוּלָיו סָבִיב: רַבִּי שִׁמְעוֹן בֶּן עֲקַשְׁיָא אוֹמֵר. אַף כָּל זֶה דּוֹמֶה לְהַךְ מִלְּתָא, דִּכְשֵׁם שֶׁכְּשֶׁהוּא מֵת קוֹלוֹ שִׁבְעָה, כָּךְ זִקְנֵי תוֹרָה כָּל זְמַן שֶׁמַּזְקִינִים וּבָאִים לִידֵי תַּשּׁוּת כֹּחַ, הֵן מוֹסִיפִין חָכְמָה {יט}: שֶׁנֶּאֱמַר מֵסִיר שָׂפָה לְנֶאֱמָנִים. וּבְעַמֵּי הָאָרֶץ מִשְׁתַּעֵי קְרָא, דִּלְעֵיל מִנֵּיהּ כְּתִיב מֵסִיר לֵב רָאשֵׁי עַם הָאָרֶץ: בִּישִׁישִׁים חָכְמָה. הַיְנוּ תַּלְמִידֵי חֲכָמִים. דְּאִלּוּ עַמֵּי הָאָרֶץ, חַכְמַת מָה לָהֶם","rdfs:label":"ר\"ע מברטנורה קנים ג ו","jbo:name":"ר\"ע מברטנורה","jbo:seder":"jbr:mishna-5","jbo:masechet":"jbr:mishna-5-11","jbo:perek":"jbr:mishna-5-11-3","jbo:mishna":"jbr:mishna-5-11-3-6"},{"uri":"jbr:mishna-yomtov-5-11-3-6","jbo:text":"עיקר תוי\"ט {י} כְּסָבוּר שְׁנֵי הַקִּנִּין חוֹבָה עָלֶיהָ שֶׁמָּא יוֹלֶדֶת בְּזוֹב הָיְתָה וְהֻזְקְקָה לְקַן לֵידָה וְקַן זִיבָה. רַשִׁ\"י: {יא} וְכֵן לְכָל הַחַטָּאוֹת דְּמַתְנִיתִין הַבָּאוֹת עַל הַסָּפֵק: {יב} הָרַמְבַּ\"ם לֹא כָתַב שֶׁקָּבְעָה לְחוֹבָתָהּ. וְדוֹ\"ק: {יג} לִרְבוּתָא כָּתַב כֵּן, דְּלֹא תֵימָא דְּמִכָּל מִין הִקְרִיב עוֹלָה אַחַת כוּ', קָא מַשְׁמַע לָן דְּלֹא, דְּהָא בְּפֵרְשָׁה וְקָבְעָה מַיְרֵי: {יד} לָאו דַּוְקָא. דִּיכוֹלָה לְהָבִיא שְׁתֵּי פְרִידוֹת מֵאֵיזֶה מִין שֶׁתִּרְצֶה אַחַת חַטָּאת וְאַחַת עוֹלָה, וּכְמוֹ שֶׁכָּתַבְתִּי בְּסָמוּךְ. וְכֵן כָּתַב הָרַמְבַּ\"ם: {טו} מֵאֵיזֶה מִין שֶׁיִּהְיֶה לְהוֹסִיף עַל כֶּבֶשׂ לְעוֹלָה דַּעֲשִׁירוֹת, הוֹאִיל וְחוֹבָתָהּ גַּם כֵּן קְבוּעָה וְהִיא לֹא יָדְעָה מֵאֵיזֶה מִין. הָרַמְבַּ\"ם. וּבֶן עַזַּאי מִסְתַּפֵּק עוֹד בְּאֵיזֶה מִין קָבְעָה עִם הַכֶּבֶשׂ, וּלְכָךְ אָמַר שְׁתֵּי, וְרוֹצֶה לוֹמַר תּוֹר וּבֶן יוֹנָה. וְעַיֵּן תּוֹסְפוֹת יוֹם טוֹב שֶׁהֶאֱרִיךְ בְּפֵרוּשׁ הָרַמְבַּ\"ם הַרְבֵּה, וְתָפַס עִקָּר לְפֵרוּשׁ רַשִׁ\"י בִּזְבָחִים דַּף ס\"ז. דּוֹק בָּהֶם אִם בַּעַל נֶפֶשׁ אָתָּה: {טז} רַשִׁ\"י. וְלִרְבוּתָא נָקְטֵי מִנְיָן הַמְרֻבֶּה אַף עַל גַּב דְּהִנּוֹ לְבֶן עַזַּאי. אֲבָל הָיוּ יְכוֹלִים לְפָרֵשׁ אַלִּיבָּא דְתַנָּא קַמָּא, וְשָׁלֹשׁ לְחוֹבָתָהּ, וַהֲווּ מַמָּשׁ שֶׁבַע: {יז} דְּאִי חֲצוֹצְרוֹת מַמָּשׁ, הָא תְנַן בְּסוֹף תָּמִיד וּשְׁתֵּי חֲצוֹצְרוֹת שֶׁל כֶּסֶף בְּיָדָם. עוֹד יֵשׁ לוֹמַר, דְּהַהִיא דְּתָמִיד שֶׁל כֹּהֲנִים וְהָנֵי דְהָכָא שֶׁל לְוִיִּים לִכְלֵי שִׁיר, וּשְׁנֵי מִינֵי חֲצוֹצְרוֹת הָיוּ. תּוֹסָפוֹת: {יח} בְּנֵי כוּ'. מֵעַיִם הַדַּקִּים. כְּמוֹ הָדְרָא דְכַנְתָּא. וְעַיֵּן תּוֹסְפוֹת יוֹם טוֹב: {יט} שֶׁבְּשָׁעָה שֶׁהֵן מַזְקִינִין וְנֶחְלָשִׁים וְיַפְסִיד גּוּפָם, תִּרְבֶּה חָכְמָתָם וְיִתְחַזֵּק שִׂכְלָם וְיוֹסִיפוּ שְׁלֵמוּת. הָרַמְבַּ\"ם","rdfs:label":"עיקר תוי\"ט קנים ג ו","jbo:name":"עיקר תוי\"ט","jbo:seder":"jbr:mishna-5","jbo:masechet":"jbr:mishna-5-11","jbo:perek":"jbr:mishna-5-11-3","jbo:mishna":"jbr:mishna-5-11-3-6"}]}